OPERUM PARS ALTERA.
OPUSCULA ET EPISTOLÆ.
DE CANONIBUS OBSERVANDIS.
CONSTITUTiO SANCTORUM EPISCOPORUM QUI IN CIVITATE ARELATENSI CONVENERUNT.
TIIULI CANONUM.
I. Ut diaconus ante viginti quinque annos, et sacer­ dos ante triginta non ordinetur.
II. V, laicus ante annum conversionis non ordi­ nefur.
III. Ut pænitentes et digami non ordinentur.
IV. Ut qui clericum alienum susceperit, communione privetur.
VETERES TITULI,
Vel sententiæ hujus Cone. ex vetusto Cod. Lucen. 490.
Ex Concilio Arelatensi.
Ante 25 annos aetatis non ordinetur diaconus.
Episcopus, presbyter, diaconus non ordinetur, nisi anno uno conversi fuerint.
PRÆfATIO.
Cum in voluntate Dei ad dedicationem basilicæ Sanctae Mariæ in Arelatensi civitate sacerdotes Do- - mini convenissent, congruum eis et rationabile visum est, ut primum de observandis canonibus attentis­ sima sollicitudine pertractantes, qualiter ab ipsis ecclesiastica regula servarctur, salubri consilio de­ finirent.
CANONES.
I. Et quia in ordinandis clericis antiquorum Pa­ trum statuta non ad integrum, sicul expedit, obser­ vata esse cognoscuntur, ne forte quorumcunque im­ portunis et inordinatis precibus sacerdotes Domini fatigentur, et ea quæ toties sunt præcepta transgredi compellantur, hoc inter sc observandum esse defi-
niunt, ut nullus episcoporum diaconum, antequam viginti quinque annos impleat, ordinare præsumat. Episcopatus vel presbyterii honorem nullus laicus ante præmissam conversionem, vel ante triginta æta­ tis annos accipiat.
II. Et licet de laicis prolixiora tempora antiqui Patres ordinaverint observanda, tamen quia crescente ecclesiarum numero, nccesse est nobis plures cieri.. cos ordinare, hoc inter nos sine præjudicio duntaxat canonum convenit antiquorum, ut nullus metropoli­ tanorum cuicunque laico dignitatem episcopatus tri­ buat, sed nec reliqui pontifices presbyterii vel diaco­ natus honorem conferre præsumant, nisi anno inte­ gro fuerit ab eis praemissa conversio.
III. Nullus poenitentem, nullus digamum, vel in­ ternuptarum maritum, in prædictis honoribus audeat ordinare. Et licet hæc jam prope omnium canonum statuta contineant, tamen ne cui sacerdutum suppli­ cantum, sicut jam dictum est, importunitas vel sug­ gestio iniqua subripiat, necesse fuit ut nunc severio*
rem regulam sibi velint Domini sacerdotes imponere. Et ideo quicunque ab hac die, contra ea quæ supe­ rius sunt comprehensa, clericum ordinare praesum­ pserit, ab hac die, qua hoc ei potuerit approbari, anno integro missas facere non præsumat. Quam rem si quis observare noluerit, et contra con ensum fratrum faciens, missas celebrare præsumpserit, ab omnium fratrum charitate se noverit alienum: quia dignum est ut severitatem ecclesiasticae discipline sentiat, qui toties salubriter a sanctis Patribus insti­ tuta observare contemnit.
IV. Et si forte aliqcis clericurum, regulam disci­ plinæ ecclesiasticæ
subterfegiens
, fuerit evagatus, quicunque eum susceperit, ct m n solum pontifici suo non rec nciliaverit, sed magis defensae præ-
sumpserit, Ecclesiæ communione privetur (21 quæst. 5. Si forte aliquis).
SUBSCRIPTIONES EPISCOPORUM.
Cæsarius in Christi nomine episcopus definitionem hanc sanctorum fratrum meorum, vel meam, relegi
ct subscripsi. Not. sub die VIII idus Junias, Opilione viro clarissimo consule.
Contumeliosus episcopos consensi et subscripsi.
Philagrius episcopus consensi et subscripsi.
Prætextatus episcopus consensi et. subscripsi.
Maximus episcopus consensi et subscripsi.
Julianus episcopus consensi et subscripsi.
Florentius episcopus consensi et subscripsi.
Item Florentius episcopus consensi et subscripsi.
Cyprianus episcopus consensi et subscripsi.
Montanus episcopus consensi et subscripsi.
Cælestinus episcopus consensi et subscripsi.
Porcianus episcopus consensi et subscripsi.
Eucherius in Christi nomine episcopus eonsensi et subscripsi.
Cataphronius presbyter, directus a domnis meis Agræcio et Severo episcopus, consensi et subscripsi.
Desiderius presbyter directus a domno meo Joanne episcopo consensi et subscripsi.
Leontius presbyter, directus a domno meo Constan­ tio episcopo, subscripsi.
Ego Emcterius [ms., Emerius. HARD.], directus a domno meo Gallicano episcopo, consensi et sub­ scripsi.
iOANNIS CHRISTOPHORI AMADUTII
AD CL. VIRUM ANGELUM M. BANDINIUM,
CANONICUM BASILICÆ LAURENTIANÆ FLORENTIÆ, ET PRÆFECTUM REGIÆ BIBLIOTHECÆ MEDICEO- LAURENTIANÆ, IN SERMONEM SEQUENTEM
PRÆFATIO.
Semper mecum ipse cogitavi, Bandini amicissime et eruditissime, sic ingenuo ac honesto viro grati animi officia convenire. ut si quis vel ea sciens prætermittat, vel ab iis refugiat, parum absit quin inter jumenta re­ censeam. Alitur tnim humana societas mutuis potissi­ mum præsidiis, studiis ac voluntatibus ; quæ quidem si tollantur, humanitas ipsa tolli mihi xideatur, quæ quam sit hominis propria, vel ipsum nomen indicat. Habeat ergo aibi, qui velit, oppositæ sententiæ placita, quibus nova prorsus, ac silvestris philosophia, urbano homine indigna innititur. Nimirum intelligis, amico­ rum optime, hæc ideo a me dici, ut qui multis me cu­ mulaveris beneficiis et amoris significationibus, gratum me quinetiam tuis in me meritis ac liberalitatibus iden­ tidem agnoscas, tum et perpetuo eorum omnium me­
morem futurum dijudices. Quare cum nunc mihi con­ tingat hunc sermonem de Viduitate servanda typis com­ mittere, quem tibi potissimum acceptum refero, cui alii convenientius hæc quæ me nunc præfari decet, inscribantur, quam tibi, ut hinc aliqua saltem mei in te studii vicissitudo existat? Exiguam sane video et impa­ rem beneficio tuo ac meritis, verum, quæ cum ab inge­ no ac majora dare cupienti animo proficiscatur, digna sit, quam tu æqui bonique excipias. Postquam lectori­ bus nostris innotuit beneficii auctor, unde hæc in nos manarunt, æquum eat ut cætera pateant, quæ ad mo­ numentum quod nunc primum prodit, propius spectent, quæque ut tibi, qui ea perbelle noveris, repetantur, pati nunc debeas. Codex quapropter bibliothecæ Mediceo- Laurentianæ (a), cui tu merito præes, hunc habet ser-
monem, quem tu sacculo XI exaratum censes, qui jam ipsum descripseris in tom. I Catalogi Latincrum codi­ tum bibliothecas Laurentianæ (b), quem propediem
proditurum pmsto amur. Continet laudatus codex varias S. Cæsarii Arelatensis homilias, atque inter illas hæc etiam habetur, quæ tamen Augustino sanctissime Ecclesiæ Patri tribuitur, cum in fine ejusdem hæc, licet inconcinne, subnotentur : Explicit S. Augustini de consolatione mortuorum. Cæterum clarius Augu­ stino inscribitur in codice altero sæculi IX in fine mu- tilo, bibliothecæ S. Marci Florentiæ, quam obtinent Fratres Praedicatores, ubi post plures, quas continet, ejusdem Cæsarii Arelatensis homilias, sequuntur ur­ mones tres, quorum primus est S. Augnstini episcopi, et incipit : Beatus homo cui miserebitur Deus, etc., alter ejusdem nomine quinetiam prænotatur, et est de Viduitate servanda, ac tertius tandem S. Ambrosii de­ signatur, et est de Pænitentia agenda. Describit hunc
codicem vir inter suos famigeratissimtus Franciscus Antonius Zaccherius in ejus Itinere per Italiam (c) ac singula ejus capita singillatim recenset. Sermonem secundum de Viduitate servanda ex hoc codice exscri­ ptum nobis per summam humanitatem communicavit vir clarissimus Philippus Angelicus Becchettius Domi­ nicanæ Familiæ alumnus, et Ursianæ Ecclesiasticæ Historiæ continuator præstantissimus, quemadmodum et ejus cura apographum ex codice Laurentiano ex­ cerptum, amice et comiter te largiente, obtinui. Textus vero quem exhibeo est ex codice Laurentiano, cui ta­ men in ima ora variantes lectiones subjeci quas habet codex Divi Marci, qui altero duobus sæculis vetustior est. Potior hujus antiquitas postulare quidem videba­ tur ut textus loco ejus apographum proponeratur ;
verum eum circa sermonis dimidium deprehenderim in eum invectum, forte amanuensis oscitantia, fragmen­ tum quoddam alterius sermonis de Pœnitentia, quod
(a) Cod. XX, PInt. xvi.
(b) Pag. HI ad 265, n. 4i, pag. 141.
(c) ParL. I, cap. i, pag. '9 et 50.
sane nihil commune habet cum Viduitate, ne in textum ipsum, sic fide codicis postulante, quid ab argumento primo absonum, invectum ægre quis cerneret, id consi­ lium cepi, ut Laurentianum exemplar, etsi recentius, pro textu nunc esset, cui inter caeteras alterius vetu­ stioris codicis variantes lectiones fragmentum etiam hoc ipsum adnecteretur. Atque illud sane prætermitti haud posse videbatur, quod nullibi pro institutis a me per­ quisitionibus inter Augustini, Ambrosii et Cæsarii ser­ mones , illud inter edita deprehenderim. Zaccherius loco laudato innuit poa' sermonem de Viduitate ser­ vanda sequi sermonem alterum S. Ambrosii de Pæni­ tentia agenda, seu, ut ipfe ait, homilia 44, quam editi libri Augustino adjudicant. Inspexi quapropter ex ip­ sius indicatione laudatum numerum 44, qui huic ho­
miliæ ascribitur, in Augustini atque Ambrosii Operibus editionum tum veterum, tum recentiorum (nam Zacche­ rius non bene exerit quem ex duobus Patribus ibidem designatum velit), et horum homilias seu sermones qui hunc numerum gerunt, site inter genuina eorumdem opera, sive inter spuria ac suspecta, alios esse omnino deprehendi, nihilque de Pænitentia ipsos attingere. II a- bentur sane apud Augustinum sermones duo de Utili­ tate agendæ pænitentiæ (a), ac plures alii de eodem argumento occurrunt in appendicem (b) rejecti a doctis­ simis S. Mauri monachis Parisiensibus ; ast in eorum nullo quidquam deprehendi quod cum laudato (rag­ mento conveniat; quod etiam de Ambrosianis ac Cæsa­ rianis sermonibus, quos data opera consului, dictum existimes. Ast nunc eo deveniendum, ut de auctore hu-
jus sermonis meam opinionem expromam, quam eltam cum cl. Augustino Antonio Georgio Eremitarum Au­ gustinensium procura!ore gen., vire mei amantissimo, omnium scientiarum genere ornatissimo, tum et Au­ gustinianæ doctrinæ vindice apprime strenuo præstan­ tique communicatam volui. Stylus quidem, si cum sin­ ceris sanctissimi Patris, aureis prorsus divinisque Operibus conferatur, non huic omnino quo sermo noster coalescit, respondere, quin oppido differre vide­ bitur. Huc accedit, sanctissimum Patrem in Scriptu­ rarum testimoniis proferendis Græco textui adhærere, quod etiam a . auri,.;, monachis observatum est. Sci­ licet locus ipse Pauli apostoli ad Timotheum (c), qui primum in nosTro hoc de Viduitate servanda sermone
occurrit, ab Augustino profertur in eius opusculo de Bono Viduitatis, quod in cod. Palatino Vaticano sæc. VI vel vu signato n. 210, inscribitur: Liber seu Epi­ stola S. Augustini ad Julianam de Viduitate conser­ vanda, ac Græco textui omnino, non autem Vulgatæ versioni respondet. Sic enim se habet: Quae autem vere vidua est et desolata, speravit in Dominum, et persistit in orationibus nocte ac die. Quae autem in deliciis agit, vivens mortua est. Habe nunc Græcum textum, ut nullo negotio conferas cum utraque versione :
autem nostro juxta Vulgatae editionis fidem, quanquam non accurate prorsus, locus iste adducitur, aliter ac ab Angustino peractum esset ; quod sane de cæteris Novi Testamenti locis hic citatis dictum intelligas. In opu­ sculo autem de Vita Christiana, cui Maurini menachi locum fecerunt in tomi V1 appendice, hic ipse Pauli locus juxta Vulgatam adductus cernitur. Ast opusculum hoc ab Augustino iidem abjudicant, tribuuntque potius Fastidio cuidam episcopo , et Pelagii conterraneo. Quare sic censeo hunc sermonem S. Cæsario Arelatensi potius esse tribuendum, cum in codicibus suarum ho­ miliaum habeatur, cumque plures alii ejusdem ser­ mones antea Augustino tributi fuerint, quos in appen­
dice ad tom. V Augustinianorum Operum doctissimi monachi S. JJauri rejecerunt. Hæc sunt, Bandini doc- tissime, quæ tecum agere nunc libuit. quocum eruditum sermonem conserere mihi propemodum visum est. Tu, qui tanta polles eruditione, quique ad litterariæ reipu­ blicæ commodum et incrementum majora quotidie mo­ liris, eruditulas has meas allocutiones, tum parvula hæc opuscula ne asperneris ; sunt enim ad tui geniura saltem accommodata, et ad tuorum operum exemplar conantur accedere. Cæterum non ex hoc solum quantu­ locunque officio grati animi mei et observantiæ modu- lum metiaris, qui majora etiam, si suppelant, aut cæ­ tera etiam, quæcunque ea tandem sint, a me in dies exspectes. Vale interim, Bandini eruditissime, et patriæ ac Musis, tranquillo otio, vive.
Datis Roma nonis Januarii anno a Christo nato 1773.
