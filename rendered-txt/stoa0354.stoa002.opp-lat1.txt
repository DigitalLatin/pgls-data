ANONYMI CARMEN DE LAUDIBUS DOMINI.
Quis queritur sera virtutis dote juvari? Quis promissa Dei letho procedere passu? Quis fine humano metitur judicis urnam Perpetui, tardumque putat quod saecula debent Accelerare diem, meritis qui praemia reddat ? Nobilis ingenti testatur gloria facto. Nam qua stagnanti praefabitur agmine ripas Tardus Arar, pigrumque diu vix explicat amnem, Qua fratrum Rheno progignitur Hedua pubes. D Conjugium meminia summa pietate fideque : Lex divina tamen meritum cumulabat amoris. Eti votum ambobus, socium præcedere morte, Moerorique pio curam mandare sepulcri : Sed prior uxorem decreti pagina legit.
Tunc vir sollicitus largo jubet ore cavari, Post mortem fiunt quæ membris hospita saxa : Suscipies veniens, aeternaque foedera junges; Ut quos viventes tenuisset lectulus idem,
a Celebrat auctor conjugium S. Rheticii, qui deinceps ad episcopatum Augustodunensem fuit evec­ tus. Qua de re Gregorius Turonensis lib. de Glot. Confessor. , cap. 7i.
Post praecepta Dei, bustum commune levaret. Sensit vola sui conjux præsaga mariti, Magnaque temporibus tribuit miracula castis. Nam cum defunctis jungantur brachia membris, Et repetita manus constringat vincula trunco, Ne quibus humanæ complentur munera vitæ, Accidat informis fluitatio dissociatis. Immensum dictu, quo tempore vita peracta cst, Jungendus sociæ prospecta sede maritus.
Postquam morte viri reserala est janua leni, Horrendumque larem jam lux ingrata retexit : Deprænsa est laevam protendens femina palmam , Invitans socium gestu viventis amoris. Quis dedit affectum tumulo? quis vincula solvit? Unde sepulta videt venturæ conjugis umbram?
Tu facis haec, tu Christe Deus, tua signa moventur, Paulatimque doces sopila resurgere membra : Tu quem venturum sancti cecinere prophetæ, Incorrupta Dei soboles, rectorque regentis , Quo sine nil magnum genitor deliberat ingens. Cujus ad imperium certis mare constitit oris, Nec licet immenso terris excurrere ponto, Planaque montanos includunt littora fluctus : Qui vario stabilem dotasti munere terram In nostros usus, largus pietate paterna. Te vade, mortales committunt semina sulcis , Et novus arenti proccdit cespite partus. Tu manare jubcs secundo nectare vites : Tu gratos epulis hominum, medicosque saluti Arboribus succos : tu trudis dulcia mella.
Tu servire jnbes homini genus omne animantum , Insuper et gravibus lucos curvescere pomis, Atque novos reditus nullo de semine nasci. Tu varios amnes nostro prodesse labori, Et renovare sacris benedictum fonlibus ævum. Te duce velivolis patuerunt aequora rostris, Divisosque fretis lustravit navita portus.
Tu postquam certis sunt acta elementa figuris, Ne torpere rudi coelestis machina vultu Inciperet, vario signasti munere mundum : Et quidquid coelo radiat, tua dextera finxit. His aulam Domini placuit contexere signis. Jam freta ne nullis agerentur inhospita terris , Assiduumque alaccr numeraret navita portum : Crebra satis tumido defigitur insula ponto;
Nec tamen insano metuit circumdata fluctu, Exiguoque fretis innitens orbe resistit, Te duce confidens ; cujus venerabile pactum Nexum lege pari summumque imumque peræquat, Nec sinit impositos quoquam transcendere fines. Ac ne plana nimis tellus vel nuda jacerel, Vitibus aptandos jussisti assurgere colles Grandibus , et largos umbracula texere lucos. Tum ne vastus agat silvis torpentibus horror, Innumeros fetus proceris tu sallibus addis : Incola ne nemori , neu dcsit præda petenti. Tum volucres multas, tum mille cxamina vocum Mortali harmonia lucis rcsonarc canoris : Sic annum placuit variis intexere formis,
Et vice jucunda mortalibus addere fructum : Neu semper prolixa dies nimis ureret orbem, Neu brevis invisum raperet nascentibus ignem. Ac ne perpetuo quateret labor omnia nisu, Dat requiem fessis hominum nox roscida curis : Utque humana salus securum duceret ævum, Sponte salutares de cespite surgitis herbæ. Has Pater ipse serit nutu, non vomere dives.
Non ego ferrato tegerer si viscera muro, Ferrea vox linguæque forent mihi mille canenti, Munera cuncta queam vestræ pietatis obire. Sed Pater ille tuus secreta in sede locatus, Nec cuiquam visu facilis, cunctisque tremendus Te misit Dominum terris vimque magistrum. Et quisquis natum justo veneratur honore,
Ambobus sua voLa dicat vitamque perennem. Tu casti rectique tenax, et flectere leges Post crimen facilis, si quem vecordia præceps Depulit a vobis præscripto limite vitæ. Te genitor nostra, paterentur ut ora tueri, Induit humana facie membrisque caducis. Quis tentaret enim fragiles attollere visus, Si talem trepidis voluisset sistere terris, Qualis os, ingenti cum torques fulmina dextra , Praesentemque jubes directa pavescere pœnam : Vel cum placatus , campis sitientibus imbres Dividis , et dubias sulcis producis aristas ?
Ne tamen insignem res nulla ostenderet ortum, Virgine conciperis : non sufficit esse pudicam, Nec quae nupta queat Domino conjungere fratrem,
Ne procul ex ulero contagio turpis abesset. Mox ubi processu felix maturuit ætas, Indociles animos monitis servare paternis Aggrederis, rectamque viam labentibus offers. Atquc ut missa Deo penitus praecepta paterent, Imperium tu morti adimis, morboque soluto Desperata jubes apprendere munia vitae , Restituisque diem caecis : et ne quid inausum Restaret penitus, quod perfidus error obiret, Indicis sensum tumulis, et condita pridem Membra jubes iterum superas consurgere in auras, Agnoscuntque Isuum dilecta cadavcra nomen.
At postquam legem sectator idoneus hausit, Ut se mortali cælestis spiritus aula Exueret, legi intentum quo cuncta doceres
Pro summo toleranda Deo , recteque perennem Contemptu mortis sibi quemque assumere vitam : Sic completa ferens genitoris jussa, redisti Ad summi secreta poli, qua lucidus æther Pigra vetat proprio succendere nubila coelo. Atque ut certa foret pereuntis copia turbae, Quae praecepta Dei miserandis auribus arcet, Nec nova defunctos jampridem jura tenerent: Carceris inferni feralia, libera nobis, Innumeramque jubes tenebris emergere plebem , Ilis tantum clausis, quos impia vita notarit : Et loca poenarum venturis dividis umbris, Quae tibi non credant, vel quae se credere fingant.
Sancte Deus, summique Dei venerabile pignus,
Ad cujus nomen violenta morte fugatæ, Pectoribus propriis alienaque pectora nactæ, Exclamant, pallentque animae, jussæque recedunt, Sicut multa prius de te miracula produnt, Cum terram cœlumque inter suspensa tenentur, Obstricto per te quia nil permittitur hosti.
At nunc tu Dominum meritis, pietate parentem, Imperio facilem , vivendi lege magistrum, Edictisque parem quae lex tibi condita sancit : Victorem lætumque pares mihi Constantinum : Hoc melius fetu, terris nihil ante dedisti, Nec dabis : exæquent utinam sua pignora patrem I
