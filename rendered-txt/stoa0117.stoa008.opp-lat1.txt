SANCTI EUCHERII LUGDUNENSIS EPISCOM EPITOMES OPERUM CASSIANI AD CASTOREM APTENSEM LIBRI DUO.
LIBER PRIMUS.
DE CANONICIS COENOBIORUM INSTITUTIS.
1. (Cass. Inst. præf. et lib. II cap. 7-11.) Cum jus­ seris mihi, beatissime pater Castor, ut Orientalium maximeque Ægyptiorum cænobiorum, canonicas tibi constitutiones declararem, quas meis ipse oculis conspexi, tuæ jussioni obtemperans, haec pauca tibi verba transmisi; ut hinc viaticum ad virtutem iis suppetat qui in novo tuo monasterio, Deo juvan-
te, coacii sunt. Itemque misi beatorum virorum ca­ nones, et alios nonnullos. Necesse est itaque ut anlo omnia de oratione, bonorum omnium causa, verba faciam; quomodo scilicet et quam optimo cum ordine in Ægypti et Tbebaidis cœnobiis eam persolvant. Congregati quippe eodem in loco , tempore synaxis, postquam absolutus est palmus, non statim ad ge-
nuflexionem veniunt, sed priusquam genua flectant, modico tempore stantes expansis manibus orant; postea humi prostrati, et facta brevi inter genufle­ ciendum oratione, una surgunt omnes : ac rursum expansis manibus, diutius atque ferventius suppli­ catiopespersolvunt, nemine genuflectente , aut ex genuflexione sese erigente, donec is qui orationem recitat, prior genuflexerit, aut prior surrexerit. Prout itaque dictum est, cum ejusmodi synaxium causa conveniunt, tantum ab omnibus servatur silentium, ut in tanto et pene innumerabili coetu , neminem adesse videatur; potissimum vero tempore oratio­ num, quo neque sputum emittitur, neque tussis au­ dilur: non illic pigritiæ siguum, non dormitatio, non oscitatio, non gemitus cum sono audiuntur. Eum
namque qui præ nausea et animi mollitie cum cla­ more precatur, aiunt dupliciter peccare : primo, quod segniter oret; secundo, quod indisciplinata illa voce, proximi aures obtundatac mentem distrahat: invadentibus una malignis spiritibus, qui cum nos viderint in oratione stantes, indecentibus nos cogi­ tationibus et nausea atque fastidio animam aggra­ vant. Quie causa est ut psalmos, non cum tumultu et perturbatione festinando recitent, neque versuum multitudine, sed mentis consideratione oblectentur: ea scilicet cogitatione ei obsequentes qui ait: Psal­ lam spiritu, psallam et mente (I Cor. xiv, 15) : rati utilius esse decem versus cum attentione psallere, quini totum psalterium cum confusione mentis. + 2. (Cass. Inst. I. II. c. 15.) Completis psalmis et
canone, uti superius memoravimus, nemo fratrum vel tantillum temporis cum alio stare aut verba fa­ cere audet; sed neque cella egredi, aut opus dese­ rere suum, quod præ manibus tractat, juxta aposto­ licum praeceptum; nisi necessarii cujusdam operis occasione omnes una convenire oporteat : egressi autem opus suum exsequuntur, ita ut ne minima quidem inter eos sit coufabulatio, sed singuli medi­ tationi mentis vacent et psalmo, et quod sibi jussum est impleant. Magna porro sollicitudine cavent, ne quis fratrum cum alio maxime novitio solus umquam relinquatur, aut extensis manibus aliquem contre- Clare aut complecti audeat. Quod si quis banc trans­ gredi regulam deprehendatur, gravissimæ corre-
ptioni subjicitur.
3. (Cass. Inst. I. iv, c. 1-6.) De canonico itaque more, sive precum sive psalmorum, quo pacto sci­ licet eas oporteat in diurnis conventibus observari, sat a nobis jam dictum est; deinceps vero agendum nobis est de iis qui mundum abdicarunt, qua ratione in hisce cænobiis ingrediantur, in illisque perma­ neant in humilitate et obsequentia usque ad extre­ mam senectutem. Tanta quippe apud illos est obe­ dientia,. tanta humilitas ad senectutem usque, quanta ne primo quidem anno in iis qui sæculum abdicarunt in monasteriis nostris reperiatur. Non prius itaque in monasterio admittitur qui vult esse monachus, quam specimen et experimentum quoddam sui erga Deum amoris, humilitatis suae atque æquanimitatis
pcr summam obedientiam dederit. His itaque pro­ batus, ut admittendus ab illis habetur atque docetur, ne quidquam de bonis suis apud se reconditum con­ servet: gnari scilicet eum qui de bonis suis quid­ quam retinet, non posse diu in monasterii obedien­ tia permanere, noque ad finem usqne perseverare, prae animi languore ac taedio. Cum quaevis enim mi­ nima occasio aut afflictio ejus movebit animum, sta­ tim reconditi thesauri spes, quasi funda lapidem, monasterio illum ejicit. Quare quivis illorum anti­ quis possessionibus exuitur, ita ut ne vestimento qui­ dem quo indutus erat uti sibi liceat. Sed congregatis cunctis fratribus, in medium adductus, exuitur vesti­ mentis propriis, et eorum loco abbatis .panibus monasterii vestimentis induitur; ut ea forma cogno-
t scat ipse, se mundanis rebus omnibus, arrogantia item et superbia nudatum, induisse paupertatem Christi, et sine pudore sese connumerare et exæ­ quare corpori fraternitatis. Vestimenta autem quibus exuitur, accepta servat oeconomus monasterii, atque seorsum reponit; donec ipse profectus, conversatio­ nis patientiæque in variis tentationibus specimen dederit. Et si quidem deprehendatur in hiscc posse perseverare, atque eo studio et ferventi proposito quo coepit permanere, reliquis eum fratribus annu­ merant. Quod si in eo murmurationis delictum, aut inobedientiæ cujuslibet peccatum comperiant, exutum eum monasterii vestimentis, ac mundanis denuo in­ dumentis amictum ex cænobio expellunt. Ita ut post tam accuratam probationem, non facile sit volenti,
arbitrio suo vel ingredi vel e monasterio secedere; sed qui se profitetur remanere nolle, omnino exua­ tur monasterii vestimentis.
4. (Cass. In... I. IV, c. 7-9.) Cum igitur is qui sus­ ceptus est, ea qua diximus accuratione probatus, inculpatusque deprehensus est, non statim fratrum coetui commisceri permittitur, sed traditur ei cui hospitum commissa cura est, atque jubetur hospi­ tum ministerio et obsequio omnino vacare; ac post­ quam integrum annum inculpate hospites exceperit, hac re in humilitatem efformatus et in aequanimi­ tatem, demum coelui fratrum annumeratur, atque alicui o senioribus traditur, cui hujusce muneris sollicitudo incumbit, ut discipulum doceat quas vias
ingressus ad perfectionem virtutum pervenire pos­ sit. In primis docet eum studium superandi proprias concupiscentias et voluptates, jubendo ea quae ejus voluntati contraria sunt. Aiunt enim Patres non ali­ ter posse quemquam voluptates reprimere, aut ira­ cundiam, aut tristitiam, aut veram obtinere humi­ litatem, aut demum una cum fratribus in cœnobio recte consummari, nisi ante per obedientiam volun­ tates suas mortificaverit. His constitutionibus atque doctrinis , quasi quibusdam < lementis et syllabis, ubi discipulum ad præstantiorem statum produxe­ runt, postea hoc docent illum, ut cogitationes suas ne celet; sed ubi accedunt, quamprimum patri suo revelet; neque de earum judicio et examine quid­ piam cordi suo confidat; sed sciat id honum, id ma-
tum esse, quod judicio suo pater, facto rei examine, lale esse d claraverit, Ilac ratione poterit omnes inimici fallacias vitare quisquis ad virtutem institui­ tur : qui utpote imperitus inimici dolos ignorat. Aiunt enim saucIi Patres diaboli artis et insidiarum conspi­ cuum esse signum, cum discipulis suadet ut patri­ bus cogitationes occultent suas, idque cx superbiæ motu, quasi scilicet ipsi idonei siut per se congruum ea de re consilium capere; aut ex inani gloria, quod pudent nimirum suas publicare cogitationes.
i- 5. (Cass. Inst. I. IV, c. 10-12.) Tanta porro apud illos est obsequentia, ut citra abbatis jussionem au­ sit nemo, ne ex sua quidem cellula in qua sedet egredi; atque tanto studio illius jussa complent, quanto si Deus ipse juberet. Dum sedent autem in
suis cellulis, et operi manuum, meditationi et ora­ tioni incumbunt, atque stud use his adhibent ani­ mum, si quempiam ostium. cellulæ pulsantem au­ diant, qui se aut ad communem orationem, aut ad opus manuum advocet, omnibus qumprimum di­ missis ad jussam sibi rem properant , obedientiæ viriutem studiosissine colentes ; quam non modo operi manuum, lectioni, et quietæ in cellula commo­ ratreni, sed et omnibus virtutibus anteponunt, om­ niaque posthabent.
6. (Cass. Inst. I. IV. c. 13-16.) Illud antem super­ flaum est memorare, neminem scilicet illorum iliud quidpiam possidere, quam colobium , hemiphorium, sandalium , meloten, et stoream : turpe esse ra i si die. tur, liber meus, penicillus meus aut aliud quid­
piam meum. Tantum autem singuli eorum ex opere et sudore suo, alferunt monasterio proventum, ut non modo eorum nece sitatibus, sed etiam hospitum pauperumque ministerio sint satis. Dum sic autem laborant, non inflantur , non superbia tument, nec quisquam proprii aboris ei sudoris causa plus po­ stulat, quam ab abbate pro necessitate tribuatur; nec ullius rei possessionem sibi comparat, cum sese totius mundi advenam et peregrinum existimet ; servumque se potius et ministrum fratrum esse ar­ bilretur, quam ullius terrenæ loci dominum. Quod si quis vas quodlibet fregerit aut perdiderit, negligen­ tiæ suæ casuum abbati confitetur t ct ita cum humili­ tate pœntentiæ veniam acc pit. Si quis autem ad opus quodlibet vocatus aut ad synaxin prae contem-
ptu tarlius occurrat, aut durius petulantius que re­ sponderit ; vel si negligentius aut cum murmure jussam rem compleverit, aut si, lectionem operi ma­
natum et obedientiæ anteponens, jussa sibi opera ta dius compleverit, aut a conventu dimissus non cito ad opus suum accurrerit, aut cum quopiam abs­ que necessitate confabulatus fuerit , aut cum confi­ dentia manum alterius contrectaverit, aut cognatos citra abbatis permissum et benedictionem convene­ ril. aut epi totam ab aliquo accipere vel ad aliquem rescribete absque abbatis concessione ausus fuerit; si in aliquo nempe hujusmodi deliquerit, hujusmodi ille pænæ subjcitur : fratribus in synaxi congrega­ tis, sese in terram projicit, atque confessus, peccati
veniam postulat. Graviora porro delicta, si quis per­ petrans deprehendatur, quæ sunt , contemptus, re­ pugnantia cum superbia, aut egressus ex monasterio absque abbatis concessione, aut congressus cum mu­ liere, aut ira, aut pugna, aut inimicitia in aliquem, aut recordatio injuriarum, aut autor pecuniæ, quæ lepra est animæ , aut possessio cujuscumque rei, exceptis iis quæ ab abbate dantur, aut furtisum ali­ mentum absque benedictione abbatis sumptum, et bis similia, non supradictam subit pœnam, sed gra­ viorem, et multo majorem. Quod si non resipuerit, ex monasterio ejicitur.
+ T. (Cau. Inst. I. IV, c. 17, 18.) Quod autem in qui. busdam cœnobiis, tempore comestionis lectio ha­ beatur, id non ex Ægyptiorum, sed ex Cappadocum
regula observatur, qui non tam spiritualis exercita­ tionis, quant quietis et colloquii vitandi gratia illud constituerunt. Apud Ægyptios autem, maxime vero apud Tabennesiotas, tantum servatur ab omnibus si­ lentium, cum ingens illa multitudo fratram, tempore comestionis congregatur ad mensam, ut vix quidpiam simile III a iis reperiatur ; adeo ut ne exscrcare qui­ dem ausit quisquam, excepto mensæ præfecto, qui si re quapiam sit opus, pulsatione potius quam voce id significat. Cucullas autem, etiam infra palpebras demissas gestam, ne vagis oculis curiosius alios in­ spiciant, ac mensæ solum, gratiisque alenti Deo agen­ dis adhibent animum. Magnaque apud illos cura est, ne quis corum extra mensam cibum sumat.
8. (Cass. Inst. I. IV, c. 19-21.) Ne quid videamur
autem cœnobiticarum regularum omittere, memo­ rare quoque oportet constitutiones in aliis regioni­ bus traditas. In tota itaque Mesopotamia, Palæstina et Cappaducia, et in loto Oriente, tempore conventus tertiæ, sestæ et nona: horæ, si quis ante completum primum psalmum non occurreril, is in oratorium in­ gredi non audet, utque sese psallentibus admisscere ; sed dimissionem fratrum pro foribus stans exspectt. Egredientibus autem omnibus, humi prostratus, pce­ nitentiam agens, negligentiae suæ veniam postulat. III nocturnis porro conventibus, usque ad secundum psalmum venia tarde venientibus conceditur. Porro fratres per hebdomadas sibi succedunt in coquina et in aliis officiis, cum mutui laboris levandi causa, tum ut charitatis legem mutuis officiis impleant. Tanta au-
tem humili ale et sollicitudine ministeria implent,
quantam ne servi quidem cum heris suis adhibeant. Completa hebdomade, Dominica die post matutinos hymnos, ingredientibus aliis ad serviendum, vasa of­ ficii sui signata tradunt : quæ accepta alii, tanta cura et sollicitudine custodiunt, ut ne corum quidpiam vel frangatur vel pereat, quantam is adhibeat cui vasa sacra ac Ao dicata committuntur. Nam sese præpa­ rant ad rationem reddendam, non solum œconomo in præsenti tempore, sed etiam Deo in futuro, si aut negligentia aut segnitic corum quidpiam t crierit. Ad majorem porro dictorum fidem, quæ meis ipse ocu­ lis perspexi narrabo. In hebdomade cujusdam fratris, pertransiens œconomus, pauca lenticulæ grana humi
projecta vidit, neque despexit quasi rem nullius pre- Iii; sed multis increpatum fratrem, cui hebdomas illa concrediia erat, poena mulctavit, quasi negligen­ tem ea quæ Deo dicata essent, et conculcantem pro­ priam conscientiam. Tanta enim cura et sollicitudine omnia servant, omnia administrant, ut ea quæ nobis vitia et despicabilia videntur, magna attentione cu­ stodiant ; ita ut male positum vas transferant, proje­ ctum colligant, credentes se a Domino Deo harum quoque rerum mercedem accepturos. Has hebdoma­ dum regulas per totum Orientem observari depre­ hendimus. Apud Ægyptios autem non ita hebdoma. dum vicissitudo servatur ; sed alicui fratrum proba­ tissimo culinæ cura committitur, quanto scilicet tem­ pore virtus ejus augmentum accipit, vires corporis
in officii functione suppetunt, nec senectus infirmi­ tasve prohibet. Cum autem nobis sermo sit de obse­ quentia et de humilitate, per quas ad supremum vir­ tutis fastigium possumus pervenire, operae pretium duco pauca ex multis praeclare gestis a sanctis Pa­ tribus qui in cænobiis effulsere, exempli causa, nar­ rationi adjicere nostrae.
9. (Cass. Inst. I. IV, c. 27, 28.) Erat quidam pater Muthius [Al. Patermuthius] nomine, qui cum vellet mundo renuntiare, accedens ad cænobium, diu ante fores monasterii perseveravit, donec ob summam ejus patientiam cum parvo filio, praeter assuetam mo­ nasterii legem, admissus est. Ac cum post multos labores ingressus fuit, non modo variis operibus ambo traditi sunt, sed separati etiam fuere quoad
cellulæ habitationem, ut disjunctione illa paulatim mutua illa naturali affectione iiberarentur ; qua item, Christi gratia, per multam exercitationem pater Ii­ beratus est. Ad probationem autem et experimentum virtutis ejus simulabat aliquando abbas se ira adver­ sus puerum concitari, jussitque supradicto ejus patri ut sublatum projiceret in fluvium. Tum ille, quasi Deo jubente ut tolleret filium suum, concitato cursu ad ripam fluminis advenit, ac dum jussum implere ex ardenti fide et ex fervore obedientiæ properaret, prohibitus est a fratribus qui prævenere illum et fi­ lium abripuere. Usque adeo autem ejus fides et obe­ dientia Deo accepta fuit, ut a Deo revelatum fuerit abbati, ipsum Abrahami opus perfecisse. Parvo au­ tem elapso tempore praedictus cœnobii abbas cum
obiisset, eum successorem sibi reliquit.
+ 10. (Cass. Inst. /. IV, c. 29.) Alium novimus fra­ trem qui sæculo sese abdicavit, qui etiam in mundo insignis erat (pater quippe ejus comes bellum gere­ bat, divesque erat), nec mediocriter eruditus ac le­ ctionis studiosus. Hic igitur sacculari relicto fastu, ad monasticam se contulit vitam; atque ad probatio­ nem fidei et humilitatis suae jubetur ab abbate de­ cem sportas deferre, et in propria urbe, nec una omnes, sed singulatim eas vendere; quod ille cum omni patientia et humilitate complevit, sportasque imponens humeris sigillatim vendidit; non ille rei vilitatem, non generis nobilitatem secum reputavit ; studebat enim Christi humilitatis imitator effici.
11. (Cass. Inst. I. IV, c. 30-32.) Alium item quem­ dam ex patribus vidimus abbatem Pinophan [Cass. Pinufium], virum omni virtute ornatum, qui erat antiquus et abbas magni cænobii, quod in Ægypto situm est prope urbem Panepho. Is cum sese videret tum ob vitae institutum, tum ob senectutem et prae­ fecturam laudari et celebrari ab omnibus, nec posse, quemadmodum initic suae conversionis studio humi­ litatis seipsum exercere, iis permotus, ob desidera­ tam sibi subjectionem in qua vocatus fuerat, clam aufugiens ex suo cænobio, secessit solus ad extre­ mas Thebaidis partes ; sublatoque monachi vesti­ mento, indutisque saecularibus vestibusTabennesio­ tarum cænobium petiit, ratus in eo se latere posse, cum ob multitudinem fratrum, tum quia multum ab-
esset a regione in qua situm erat cœnobium suum. Ibi cum multis diebus postulasset, receptus est ab archimandrita, qui ipsi utpote seni et ad nihil aliud utili, curam tradidit horti, unaque alii fratri, cui subditus cum esset desideratam sibi humilitatem et obedientiam colebat. Neque illo solo contentus mini­ sterio, quaecumque opera aliis dura et difficilia vi­ debantur, ea ille alacritcr absolvebat. Cum ita laten­ ter triennium peregisset, a discipulis suis per totam Ægyptum perquisitus, a quodam fratre, vix demum agnitus est, qui eo advenerat, quique viso illo et agnita vultus ejus forma, cum dubitaret adhuc, vo­ cem ejus audire conatus est: neque enim ex solo visu certus erat, virum conspicalus senem, ligone terram fodientem, fimum humeris gestantem, ut ad
olerum radicem deponeret. Cum igitur vocls sonum observans, deprehendit quisnam esset, prostratus ante pedes ejus, magno spectatores stupore percul­ sit, quod ita erga hominem se gessisset qui apud se novitius, relicto haud ita pridem mundo, ultimus ha­ bebatur. Magisque obstupuere, cum didicere nomen , erat enim antea magnae apud eos famae : ac veniam postularunt, quod eum ignari, cum postremis novi­ tiis constituissent. Illumque multis hortati verbis, ad cænobium suum invitum remisere, atque deplo­ rantem quod concessum sibi non esset dilectam exer­ cere humilitatem et obedientiam. Brevi igitur exacto tempore in monasterio suo, humilitatis rursum et obedientiae desiderio ardens, observata noctis hora aufugit, non ulterius ad peregrinam regionem: con-
scensa quippe navicula ad partes venit Palæstinæ, sperans se illic ad finem usque latere posse. In Pa­ læstinam cum advenisset, monasterium petiit situm prope speluncam in qua Christus Dominus natus est, in quo monasterio tum commoratus est. Non ponit tamen ibi latere juxta Domini vocem illam : Non potest civitas abscondi supra montem posita (Matth. v, 15). Cum enim ex Ægypto fratres venissent pro ado­ ratione sacrorum locorum, agnitum illum multisque supplicationibus ac fletibus persuasum rursus ad proprium abduxerunt cænobium. Cum hoc igitur sancto in Ægypto modico tempore habitavi; finem­ que faciam sermonis narrando quae audivi ab illo commonente fratrem quem, me praesente, admisit.
PATROL. L.
28
12. (Cass. Inst. I. IV, c. 33-55.) Nosti, inquit, fra­ ter, quot diebus ante januam monasterii peractis, admissus hodie fueris : quod si causam didiceris bujusmodi difficultatis, poterit illa tibi in hac, quam inire cupis, via, utilitatem ferre, atque te fidelem Dei servum efficere. Ut enim fideliter Domino ser­ vientibus gloria et honor in futurum promittitur, ita gravissima imminent supplicia iis qui molliter segni­ terque eam adeunt promissionem. Melius quippe est, juxta Scripturam, votum non facere, quam factum non redderc. Rursumque dicitur: Maledictus qui fa­ cit opus Domini negligenter (Jerem. XLVIII, 10) : ea­ propter te repulimus atque admittere cunctati sumus, non quod tuam omniumque illorum qui in Christum credunt salutem non exoptemus, sed ne temere te ac
nullo negotio admittentes, nos quidem a Deo, vel orantes, lenitatis nimiae pœnam luamus, te vero reum gravioris supplicii constituamus, si te jam fa­ cile, priusquam didiceris gravitatem et accurationem promissi, admittamus, et tu postea mollis segnisque evaseris. Idcirco, ut supra dictum est, causam tuæ abdicationis ediscere te oportet quid scilicet agen­ dum tibi sit. Abdicatio itaque nihil est aliud quam ci ucis et mortis promissio. Scito ergo ab bac te die mortuum crucifixumque esse mundo, mundumque tibi, juxta Apostolum ; et edisce quaenam sit crucis virtus: quandoquidem non ulterius tu vivis, sed ille I i in te vivit qui pro te crucifixus est. Hoc itaque typo quo Dominus pro nubis suspensus est, et nos necesse est in cænobio agere, ut orat beatus David, cum ti­
more Domini postulat configi carnes suas (Psalm. CXVIII, 120). Quemadmodum enim qui corpus ligno affixum habet ad quamlibet actionem immotus est, sic qui divino timore confixam habet cogitationem, immotus est ad omnem carnalem concupiscentiam. Et sicut qui cruci est affixus quæ praesentia sunt non ultra cogitat, neque propria voluntate dirigitur, non concupiscentia turbatur, non cura possidendi detine­ tur, non superbia inflatur, non contentione, non in­ vidia exardescit, non dolet de praesenti contumelia, non praeteritarum meminit injuriarum : nam post paulum temporis finem exspectat vitæ suæ per crucem scilicet; sic qui sincere mundo abrenuntiavit, et Dei timore quasi in cruce confixus est, hujusce vitæ exi-
tum quotidie exspectans, immotas et imbecillas habet omnes concupiscentias omnesque carnales affectus. '
13. (Cass. Inst. I. iv, c. 36, 37.) Cave igitur ne quando ea resumere concupiscas quae in abrenuntia­ tione tua dimisisti. Nam juxta Domini sententiam : Qui injicit manum ad aratrum et retro convertitur, non est aptus ad regnum cælorum (Luc. IX, 62), et qui ex sublimi vitae instituto ad viles ac terrenas hujus mundi res descendit, is contra Domini praeceptum agit, cum ex domo descendit, et conatur aliquid ex domo auferre. Cave itaque ne antiqui tui erga car­ males parentes affectus recordatus, et ad saeculi hujusce curas conversus, non aptus juxta Domini vo­ cem inveniaris in regno coelorum (Matth. v, 19). Cave ne superbiam, quam initio per humilitatis fer-
vorem conculcasti, rursum in te excites. Ubi psalte­ rium didiceris, aut aliquid ex Scriptura ; vel juxta Apostoli vocem, cum ea quae destruxisti rursum aedi­ ficas, ne te transgressorem exhibeas; sed potius ut incoepisti et professus es humilitatem, coram Deo et angelis ejus ad finem usque servato. Similiter quam humilitatem in monasterio exhibuisti, cum multis diebus pro foribus monasterii cum lacrymis suppli­ cans perseverasti, cura ut augeas. Misera prorsus res esset, si cum te deceat quotidie ad fervorem addere tuum, et profectu assiduo ad perfectionem ascendere, cum imminuas et ad inferiora revertare. Non enim ille beatus qui bonum agere incipit, sed quicumque ad finem usque in eo perseveraverit. Nam serpens qui ad terram trahitur, calcaneum nostrum semper
observat, id est, obitui nostro insidias parat, et us­ que ad finem vitae nostrae nos supplantare conatur. Quare nihil proderit probe incœpisse, nihil initium fervens obedientiæ, nisi finis similiter consequatur. Et ea quae secundum Christum est humilitas, quam nunc promisisti, non firmabitur, nisi eam ad finem usque exhibueris. Quamobrem ut illam possis per­ fectepossidere, atque caput draconis conterere (Gen. III, 15), cum te invaserint cogitationes, mature ab ipso principio revelato illas: nam si ita publicaveris ab initio perniciosas draconis cogitationes, si non te pudeat eas patri tuo declarare, conteres caput ejus. Enimvero juxta divinam Scripturam, si accesseris ad serviendum Deo, praepara teipsum (Eccli. II, 1), non ad incuriam, non ad otiositatem, sed ad tenta­
tiones, ad tribulationes: nam, per multas tribulatio­ nes oportet nos intrare in regnum cælorum (Act. XIV, 22), et angusta porta, et arcta via est quæ ducit ad vi­ tam, et pauci sunt qui inveniunt eam (Matth. VII, 14). Animum itaque paucis illis bonis adhibe, et ex eo­ rum exemplo vitam institue tbam; nec attendas pigris et contemptoribus, quantumvis multi numero sint : Multi enim, inquit, vocati, pauci vero electi (Matth. xx, 16); et parvus grex est cui placuit Patri dare regnum (Luc. XII, 31). Ne parvum etenim exi­ sUmes esse peccatum, perfectionem polliceri, et ne­ gligentiores atque segnes imitari. Ut valeas itaque ad perfectionem pervenire, hoc utere instituto, his ascende gradibus.
14. (Cass. Inst. l. IV, c. 39,40.) Primus virtutis gra­ dus et initium nostrae salutis est timor Dei; per eum namque peccatorum fit purgatio, et virtutum custodia viaqnc ad perfectionem obtinetur : nam cum in animam ingressus fuerit timor Dei, suadet ille ut omnia mundana despiciamus ; hinc oritur cognatorum universique mundi oblivio. Ex his porro humilitas omnium caput virtutum, omniumque bo­ norum complementum exercetur; nam ex contero.. ptu et privatione rerum omnium accedit humilitas. Humilitas vero his comprobatur indiciis : primum, si quis mortificatas in se habeat proprias volunta­ tes; secundum si non modo operum, sed etiam co­ gitationurn suarum nihil patri occultet; tertium, si non propriæ credat prudentiæ, sed in omnibus
patris sui discretioni, semperque sitiat, exoptet, suaviter auscultet ejus admonitiones ; quartum, si patris jussa omnia absque pudore exsequatur ; quin­ tum, si non modo ipse non ausit alii contumelias inferre, sed si ab aliis illatas cum gaudio suscipiat; sextum, si nihil novi facere aggressus fuerit, quod nec communis regula, nec Pairum exempla permit­ tant ; septimum, si omni vilitate contentus, de da­ lis sibi rebus gratias agat, seque iis indignum exi­ stimet ; octavum , si se ommibus plane inferiorem existimet, nec sit verbis temerarius [Cassian. ibid. : Nono, si linguam cohibeat, vel non sit clamosus in voce]; decimum, si non sit in sermone facilis et lingua præceps. His et similibus signis dignoscitur humilitas ; hæccum revera exhibita fuerint, cito
ad dilectionis fastigium adducunt, in qua non est timor gehennae , et per quam omnia non jam ex necessitate et cum labore perficuntur, sed ex amore forventi et ex boni concupiscentia. Quam virtutem ut possis facilius adipisci, pro exemplari tibi sint verba fratrum una tecum concurrentium, pietatem­ que possidentium; non autem eorum qui plures numero, negligentius segniusque vitam exigunt. Ex sanctorum enim imitatione æmulationeque in­ gens volenlibus ad perfectionem contendere accedit utilitas.
i5. (Cass. Inst. I. IV, c. 41-43. ) Si vis itaque facultatem tibi esse hæc omnia exsequendi, et sub his in spirituali cænobii cerlamine ad finem usque perseverare, necessaria tibi ad custodiam in coetu
fratrum fuerint, ea quae David ait : Ego autem tam­ quam surdus non audiebam, et sicut homo non audiens et non habens in ore suo redargutiones (Psal. XXXVII, 14). Quotiescumque igitur aliqua videris aliena ab ædificatione et utiłitate, esto quasi cæcus; et si qua audieris his similia, fias quasi surdus et mutus, et non habens in ore tuo redargutiones. Neque imi­ teris eos qui infideles, inobsequentes, petulantes, scurriles,contumeliosi sunt : sed quasi muLus et non audiens haec prætermittas. Si quis tibi incre-
pationes, opprobria, contumelias inferat, immotus esto quasi frenatus, et quasi mutus; hunc tibi psalmi versum assidue repete : Dixi, custodiam vias meas, ut non deliuquam in lingua mea. Posui ori meo custodiam, cum consisteret peccator adversum me. Obmutui et humiliatus sum (Psal. XXXVIII,1). Ad haec et illud quartum ante omnia meditare ; et observa quod tria ista superius dicta ornare pote­ rit: ut scilicet te slullum et insipientem, juxta Apo­ stoli præptum in hoc sæculo efficias, ut sis sa­ piens (I Cor. III, 18) ; videlicet nibil dijudicans aut dubitans in quibuscumque tibi mandatis, simplici tate nempe et fide obedientiae instructus. Inter san. cla omnia id solummodo sanctum, illud sapiens, illud utile credas, quod a patre tuo jussum tibi
fuerit. Hoc proposito si cor luum firmaveris, poteris ad finem usque Christi jugum obedientiæ sustinere, et nulla ex diaboli tentationibus et artibus excutere te poterit ex scientia vitae. Patientiam vero tuam, humilitatem, æquanimitatem, ne exspectaveris ex aliorum virtute statuere : si videlicet nemo te sti­ mulet, nemo despicial, nemo dedecore afficiat: quod sane neque virtutis tuæ argumentum est, nec in tua est facultate; sed si opprobria, contumelias, contemptus libenter feras, id enim tui est arbitrii. Ut igitur quae fusius supra diximus, jam compendio dicamus, ut eorum facilius memineris, audi rursus qui poteris per ordinem ad perfectionem pervenire. Principium salutis nostræ timor est Dei; ex eo gi­ gnitur bona obcdientia; hinc oritur subjectio et
contemptus rerum mundi; ex hac humilitate nasci­ tur propriarum voluntatum mortificatio; ex pro­ priarum voluntatum mortificatione, exsiccantur vo­ luptatum radices; his autem omnes animæ imper­ factiones eliminantur, quarum expulsione crescunt fructumque ferunt virtutes; ex virtutum incremento gignitur puritas cordis; puritatem cordis consequi­ tur apostolica perfectio gratia et auxilio Domini nostri Jesu Christi, cui gloria in saecula saeculorum, amgn.
LIBER SECUNDUS. DE OCTO MALITIÆ COGITATIONIBUS.
i. ( Cass. Inst. I. v, c. 1 et seqq. Cum prius ae constitutione cœnobiorum verba fecerimus, vestris freti orationibus, jam scribere aggredimur de octo malitiae cogitationibus, edacitate scilicet, fornica­ tione, avaritia, ira, tristitia , pigritia, vana gloria et superbia. Primum itaque de abstinentia dicetur a nobis, quæ edacitati opposita est : agemus item de jejuniorum modo, de qualitate et quantitate ali­ mentorum. Et haec non ex nobis ipsis dicturi sumus, sed ea quæ accepimus a sanctis Patribus nostris. Illi itaque non unam jejunii regulam, neque unum comestionis modum, neque eamdem ipsam omnibus mensuram tradidere, quia non omnes ejusdem sunt roboris, vel aetatis, et quia alii infirmitate corporis
laborant, alii delicatiore sunt corpore. Unum autem omnibus tradidere scopum, ut fugiant crapulam et ventris saturitatem averseutur; ac experimento com probatum dixerunt utilius esse quotidianum jeju­ nium, atque ad puritatem magis conferre, quam si ad Ires vel quatuor dies, aut ad hebdomadam usque jejunium protrahatur. Aiunt enim eum qui immo­ derate jejunium protrahit, ultra mensuram saepe cibo uti; ita ut hinc sæpe accidat ut aliquando qui­ dem ex nimia abstinentia in languorein corpus inci­ dat, et ad spiritualia ministeria segnius evadat; aliquando contra multitudine alimentorum onera­ tum, pigritiam mollitiemque animi ingeneret. Rur­ sum non omnibus competere olerum usum , non
omnibus item leguminum, non posse omnibus sicci panis alimentum sufficere: item esse qui manduca­ tis panis duabus libris adhuc esuriant, alios qui una libra, immo sex unciis satientur. Omnibus ita­ que, ut dictum est, unum abstinentiae scopum tradi­ derunt, ut non decipiantur saturitate ventris, neque trahantur gulæ voluptate. Non solum enim qualitatis differentia, sed etiam magna ciborum quantitas, ignita peccati tela solet accendere. Quocumque enim cibo venter impleatur, libidinis semina gignit. Ac rursum non vini solum crapula, sed etiam aquae plenitudo, ac quorumlibet ciborum redundantia, ho­ minem aggravant, ac torpentem dormitantemque reddunt. Sodomitis non viui, non variorum ciborum, crapula subversionis causa fuit, sed panis saturitas,
juxta prophetam (Ezech. xvi, 49). Infirmitas corpo­ ris puritati cordis non aversatur. Ea itaque corpori tribuas quae infirmitas ejus postulat, non quae volu- Illas expetit. Ciborum usus adhibetur quantum ad vitam fovendam necessarium est, non ut impetui concupiscentiæ serviatur. Moderata et rationabilis cibi sumptio sanitatem corporis conciliat, nec san­ ctitatem aufert. Hæc norma et regula est abstinen­ tiæ accurata, a sanctis Patribus tradita, ut instante adhuc appetitu, cibi sumendi linem faciat qui come­ dit. Et Apostolus dum ait : Carnis curam ne feceritis in desiderio (Rom. XIII, 14 ), non sollicitudinem vitænecessariam prohibuit, sed curam vetuit fo­ vendae voluptatis. Caeterum ad perfectam animae puritatem, sola ciborum abstinentia non sufficit,
nisi concurrant cæteræ virtutes. Humilitas itaque per obedientiam in opere, et per afflictionem corpo­ ris magna nobis confert bona. Illud est avaritiæ expertem esse, non modo pecunias non habere, sed ne concupiscere quidem illarum possessionem. Ani­ mam ad puritatem adducit cohibitio iræ, tristitiae, vanæ gloriæ, superbiae. Hæc omnia universam ani­ mae puritatem efficiunt. Puritatem autem illam ani­ mae peculiarem, quae per temperantiam obtinetur, abstinentia in primis et jejunium efficiunt. Impossi­ bile quippe est eum qui satur ventre est, animo decertare adversus spiritum fornicationis. Primum itaque nobis sit certamen, ut ventri imperemus, corpusque in servitutem deducamus : non modo per jejunium, sed etiam per vigilias, laborem, lectio-
nem, item animo concipiendo gehennae timorem et desideriuni regni coelorum.
i. (Cass. Inst. I, VI, c. 1 et seqq.) Secundum nobis est certamen adversus spiritum fornicationis et con­ cupiscentiam carnis, quæ concupiscentia a primaeva ætate molestiam homini creare incipit. Magnum illud graveque cerlamen, duplici constans lucta; duplex enim est, cum in corpore et in anima com. mittatur. Quapropter duplici oportet cum illo pugna confligere. Neque enim corporale jejunium satis est ad perfectae temperantiæ possessionem et ad veram castitatem, nisi adsit oratio ad Deum assidua, fre­ quens divinarum Scripturarum meditatio, labor et opus manuum, quae instabiles animae impetus com-
primere possunt, atque illam ex obscenis cogitatio­ nibus revocare. Ad id præsertim confert animæ humilitas, citra quam nec fornicationem, nec cæte­ ras passiones valebit quispiam superare. Cum pri­ mis itaque oportet omni custodia cor servare a sordidis cogitationibus ( Prove IV, 23). Ex eo nam­ que prodeunt, juxta Domini vocem, cogitationes malae, caedes, adulteria , scortationes et caetera ( Matth. xv, 19 ). Jejunium quippe non modo ad afOictionem corporis injunctum nobis est; sed etiam ad temperantiam mentis, ne ciborum multitu­ dine obtenebrata, non possit cavere a cogitationibus. Oportet igitur non solum jejunio corporali omnem curam impendere, sed etiam attentioni ad cogita tiones, et spirituali meditationi, citra quas impossi-
bile est ad cacumen verae castitatis et puritatis ascendere. Convenit igitur, juxta Domini vocem, nos interiora calicis et paropsidis mundare, ut sint ex. teriora munda ( Matth. XXIII, 26). Quapropter si cura sit nobis, juxta Apostolum, legitime certandi et coronam accipiendi ( II Tim. II, 5 ), devicto im­ puro fornicationis spiritu, ne nostris viribus, ne nostræ ascesi confidamus , sed opitulationi Domini Dei. Nullus enim homini finis certaminis cum ejus­ modi dæmone, donec revera credat se non suo stu­ dio aut labore, sed Dei impulsu et auxilio ab hujus­ modi morbo liberari, et ad summum castitatis fa. stigium ascendere. Enimvero supra naturam res est, et aliquo modo extra corpus existit, qui stimulos carnis ejusque voluptates calcavit. Quare impossibile
est hominem, suis, ut ita dicam, pennis, ad hoc ca­ cumen et ad bravium sanctitatis advolarc, augelo. rumque Imitatorem effici, nisi illum gratia Dei ex terra et cœno educat. Nulla enim virtute homines carne illigati coelestibus angelis similiores efficiun­ tur, quam temperantia : per eam enim dum adhuc in terra degunt, habent, juxta Apostolum, conver­ sationem in coelis (Philipp. III, 20). Illud autem est virtutis hujusce a nobis acquisitae indicium, si nulla obscenæ phantasiæ imago dormientis subeat ani­ mum. Etiamsi enim peccatum non reputatur hujus­ modi motus, signum tamen est aegrotantis ac non­ dum passione tali liberatae animae. Quamobrem obscenas illas phantasias inter dormiendum occur­ rentes putare debemus esse praecedentis segnitiei
argumentum, atque nostrae infirmitatis, morbumque in secreto cordis nostri latentem aperit cessatio so­ mnii expergiscentis. Quare animarum medicus in animte penetralibus medicinam reposuit, gnarus morbi causas inibi esse, dum ait : Qui respicit mu­ lierem ad concupiscendum eam, jam mæchatus est eam in corde suo ( Matth. v, 28), non tantum ut lascivos et curiosos oculos corrigeret, sed multo magis ani­ mam intus sitam, quae oculis ad bonum sibi a Deo datis improbe est usa : quæ causa est cur Sapiens proverbium dicat, non, Omni custodia serva oculos; sed , Omni custodia serva cor tuum ( Prov. IV, 23 ). Illi scilicet maxime custodiæ remedium applicat, quae oculis arbitrio suo utitur. Itaque hæc sit purga.
tionis nostrae prima custodia, ut cum mentem no­ stram mulieris memoria, diabolica operatione su­ bierit, etiamsi matris, aut sororis, aut piarum alia­ rum mulierum, moture illam ex corde nostro eji­ ciamns: ne si in tali cogitatione diutius immoremur, seductor ac malorum auctor ille, ex ejusmodi vul­ tuum phantasia, in obscenas et damnosas cogitatio­ nes mentem devolvat ac præcipitet ; quemadmodum praecipitur mandato illo Dei ad primum hominem dato, ut nimirum observaret caput serpentis, id est, principium damnosæ cogitationis, qua in animam nostram irrepere nititur, ut ne admisso capite, id est, prima cogitationis irruplione, reliquum serpen­ tis corpus, scilicet consensum voluptatis admitta­ mus, atque hinc demum in nefarium facinus men-
tem ille dejiciat : sed par est, uti scriptum est, in matutino interficere omnes neccatores terræ ( Psal. c, 8); id est, lumine cognitionis internoscere atque disperdere cogitationes ad peccatum deducentes; ex terra, scilicet ex corde, juxta Domini vocem. Et dum adhuc parvuli sunt filii Babylonis (Psal. CXXXVI, 9), seu malæ cogitationes, tum eos solo æquare atque allidere oportet ad petram, quæ est Christus. Si enim consensu nostro ad virilem perveniant æta­ tem, non citra magnos gemitus et labores supera­ buntur. Ad ea autem quae superius ex Scriptura sacra dicta sunt, adjicienda sanctorum Palrum di­ cta. Dictum est itaque a sancto Basilio Caesareae Cappadociæ episcopo : Mulierem ignoro, nec tamen viro sum; usque adeo exploratum habuit, non sola
corporali temperantia a muliere, virginitatis donum recte possideri, sed multo magis animae sanctitate puritateque ac timore Dei haberi solere. Aiunt item Patres, non posse nos castitatis perfectæ virtutem possidere, nisi prius veram in corde humilitatem possideamus; neque vera cognitione dignos haberi quamdiu in animæ penetralibus fornicationis affe­ ctus silus erit. Ut autem magnam hujusmodi virtu­ tem ex Apostolo ipso palam faciamus , unam ejus memoremus sentenliam, qua loquendi finem facie­ mus. Pacem, inquit, sequimini cum omnibus, et san­ ctimoniam sine qua nemo videbit Dominum (Hebr. XII, 14). Quod enim ea de re loquatur, propalam est ex iis quæ subjunxit, cum ait : Ne quis fornicator, aut profanus, ut Esau ( Ibid. ). Quanto itaque magis
coelestis et angelica est virtus castitalis, tanto gra­ vioribus ab inimico insidiis oppugnatur. Quamobrem curare debemus non modo ut corporis temperan­ tiam servemus, sed etiam contritionem cordis, ac frequentes cum gemitibus orationes fundamus; ita ut nostrae carnis fornax, quam rex Babylonicus stimulis concupiscentiæ quotidie accendit, rore præ­ sentiæ sancti Spiritus exstinguatur. Ad hæc maxi­ mum nobis telum adversus ejusmodi hostem suppe­ tit, vigiliæ scilicet in Deo servate. Quemadmodum enim castitas et diurna custodia nocturnam praeparant sanctitatem, ita nocturnae in Deo vigiliæ diurnam...
3. ( Casi. Inst. I. vn, c. 1 et seqq.) Tertium nobis est certamen contra spiritum avaritiæ : extraneum
est hujusmodi bellum, ac extra naturam esse depre­ henditur, atque incredulitatis occasione monacho contingit. Enimvero aliorum affectuum stimuli, ire scilicet et concupiscentiæ, ex corpore occasionem habere videntur, ac quodammodo insiti sunt, et ex nativitate principium habent : quæ causa estut non­ nisi diutino tempore superentur. Avaritiæautem morhus extrinsecus adveniens facilius exscindi potest, dum adsit cura et animi attentio. At si negliga­ tur, perniciosinr aliis affectibus est, atque exsecran­ dus evadit : nam radix omnium malorum est juxta Apostolum ( I Tim. VI, 10). Verum hac ratione ista consideremus : naturales corporis motus, non solum in pueris conspiciuntur, in quibus nondum est discre­ tio boni et mali, sed etiam in etiam minimis et la-
ctentibus infantibus, qui cum carnalis voluptatis ne vestigium quidem habeant, in carne tamen mo­ tum exhibent. Irae similiter stimulus in infantibus comparet, ubi illos adversus eo! qui sibi molestiam creant commotos cernimus. Hæc porro dico, non quo naturae ut peccati causae convicier, absit; sed ut ostendam, tametsi ira et concupiscenlia homini a creatore Deo ad bonum collatae sunt, videri tamen eum quodammodo ex corporis natura in ea quae præ­ ter naturam sunt segnifie sua delabi. Nam corporis motus ad liberorum procreationem et ad generis hu­ mani successionem continuam, non ad scortationem a Creatore datus est, et irae commotio ad salutem no­ bis insita est, ut adversus peccatum irascamur, non ut adversus congenerem nobis furore concitemur. Si
ergo iis perperam utimur, nequaquam ideo peccat natura, neque ideo opificem incusemus; sicut nec cum qui in rem necessariam et utilem ferrum dedit, si is qui accepit ad caedes perpetrandas eo utatur. Haec vero diximus ut ostenderemus, avaritiae affe­ ctum non ex naturali motu initium habere, sed ex sola malitia, et ex corrupto proposito. Hujusmodi namque morbus cum tepidam et incredulam initio secessus animam repererit, justas quasdam, ac spe­ cie quidem rationabiles causas subjicit, ut quidpiam ex possessionibus retinere suadeat ; monachi enim animo repræsentat, longam senectuteni et corporis infirmitatem : quod quae ad necessitatem in cœnobio dantur, satis ad consolationem non sint, non infirmo solum, sed neque incolumi : quod ibi non idonea in.
firmorum sollicitudo geratur, sed quod multum ne- gligantur, adeo ut si nihil auri clam suppetat, mi­ sere interenndum sit. Demum subjicit, non posso in monasterio diu perseverari ob gravitatem operum et ob patris severitatem. Ac cum ejusmodi cogita­ lionibus animum subornarit, ut vel denarium unum retineat, tum suadet illi ut clam abbate artem edi­ scat, qua poterit studiose asservatam augere pecu­ niam ; demum occulta spe miserum decipit, subji­ ciendo lucrum ex arle sua obventurum, hincque fore quietem, animumque curis vacuum. Ac demum lucri cogitatione colligatus, nihil adversi considerat : non quanta futura sit ira, quantus furor, si contingat in detrimentum aliquod incidere; quanta mœstitia,
quantus dolor, si lucro operis sui privetur : sed si­ cut aliis venter Deus , perinde illi aurum est. Quo­ circa cum id probe nosset B. Paulus, non modo ra­ dicem omnium malorum, sed etiam idololatriam nam nuncupavit. Perpendamus itaque in quantam mali­ tiam hic morbus bominem pertrahat, ut qui eum in idololatriam conjiciat. Postquam enim avarus men­ tem suam ab amore Dei avulsit, imagines hominum auro insculptas diligit: ejusmodique cogitationibus obtenebratus monachus, dum ad pejora augmentum accipit, nullam deinceps humilitatem, nullam habere potest obedientiam ; sed irascitur, indignatur, ad quodlibet opus murmurat, repugnat, nulla demum servata verecundia, quasi effrenatissimus equus in præcipitia fertur, nec diurno victu contentus, deni-
que testificatur se non posse ultra sustinere : aitque non illic tantum esse Deum, nec salutem suam eo in loco inclusam esse; sed ubique Deum a quærentibus se inveniri: periturum se nisi eo monasterio exce­ dat; et sic cum ad corruptae mentis suae auxilium suppetat recondita pecunia, quasi quibusdam levatus alis, meditansque suum ex monasterio exitum , su­ perbe deinceps atque aspere ad omnia jussa respon­ det, seque velut peregrinum atque extraneum repu­ tans, si quid in monasterio emendatione dignum vi­ dent, nihil curat, immo despicit. Dehinc quaerit oc­ casiones iracundiae aut querelæ, ut ne videatur levi­ ter et absque causa egredi ex cænobio. Nec eo ille modo se gerere dubitat, ut delicti sui opitulatorem inveniat. Ita porro seductus avarus suarum igne pe­
cuniarum, numquam in monasterio potest quiescere, aut sub regula vivere. Cum autem illum dæmon ex ovili quasi lupus abripuerit, atque ex ovili segrega­ tum, a se devorandum acceperit, tum curat ut opera quae statis horis in cænobio negligebat omnino, ea­ dem nocte et die magna cum alacritate in cella sua perficiat; neque sinit eum precum consuetudinem, jejuniorum morem, vigiliarum normam observare; sed illi avariliaefurore colligato, suadet ad opus suum omne studium, omnem laborem impendere. Hujusce vero morbi tres sunt modi a divinis Scripturis et a Patrum doctrina aeque prohibiti. Primus, de quo su­ perius scripsimus, qui curat ut miseri, ea quae ne in mundo quidem habuere, acquirant et accumulent. Alter id agit ut eos qui pecuniis renuntiarunt facti
poeniteat; suadetque illis ut requirant ea quae Deo obtulere. Tertius is est qui cum initio monachum in­ credulitatis tepiditate illigarit, non sinit eum per­ fecte mundanis abrenuntiare rebus, animo'subjiciens metum paupertatis atque diffidentiam Dei providen­ tiæ ; illumque promissorum violatorem exhibetesse, eorum scilicet quae professus est dum mundo abre­ nuntiaret. Horum porro trium modorum exempla in divina Scriptura abscondita reperimus. Nam Giezi quod pecunias quas ante non habuerat concupivisset, privatus est prophetiae gratia, quam volebat illi ma­ gister ejus haereditatis loco relinquere; et pro bene­ dictione, per prophetae maledictum æternam posse­ dit lepram (IV Reg. v). Judas vero cum vellet pecu-
nias resumere quas, ante ut Dominum sequeretur, abjecerat, non solum cum ad Domini proditionem ani­ mum appulisset, ex choro Apostolorum extrusus est, sed ipsam carnalcm vitam violenta morte terminavit (Matth. XXVII, 5). Ananias et Sapphira, cum quædam ex iis quæ Domino consecrarant reservassent, apo­ stolico ore mortis poenam luunt (Act. V). Magnus autem ille Moyses in Deuteronomio mysticum dat praeceptum iis qui mundo renuntiaturi sunt, et quo­ dam 'diffidentiae metu terrenis adhuc inhærent : Si quis homo timidus sit et corde pavidus, i, non prodibit ad belium : abeat domum ibique molliter degat, ne forte pavorem incutiat cordibus fratrum suorum ( Deut. xx, 8). Estne quidpiam hoc testimonio securius atque liquidius ? Nonne iis verbis ediscimus qui mundo
renuntiamus, nobis perfecte renuntiandum atque ita ad bellum procedendum esse, ne forte ex molli et corrupto initio alios ab evangelica perrectione aver­ tamus? Quandoquidem vero illud probe in Scriptura dictum , Beatius est dare quam accipere (Act. xx, 35), male quidam interpretantur, vimque litterae faciunt, atque ad propriam fraudem et ad pecuniæ concupi­ scentiam dicti sententiam detorquent, necnon Do­ mini doctrinam, quae sic habet: Si vis perfectus esse, vende omnia quæ habes et da pauperibus, et habebis thesaurum in cælo, et venit sequere me (Matth. XIX, 21); et judicant divitiarum facultatem paupertate fe­ liciorem esse, seque ex hujusmodi abundantia posse indigentibus largiri; sciant hujusmodi homines se nondum mundo renuntiasse, neque ambulare in mo­
nastica perfectione, quamdiu erubescunt pro Christo gloriosam cum Apostolp assumere paupertatem, at­ que ex opere manuum sibi egenisque subvenire. Quod si desiderent monasticam opere complere pro­ missionem, et cum Apostolo gloriam accipere, dis­ tributis veteribus divitiis in fame, siti et nuditate, cum Paulo decertent bonum certamen (II Tim. IV, 7). Nam si ad perfectionem, necessariam reputasset ipse Apostolus veterum divitiarum possessionem, prio. rem suam dignitatem minime despexisset : se quippe illustrem etcivem fuisse Romanum testatur (Act. XXII, 25). Qui autem Jerosolymæ domos vendebant et prædia sua, et ad pedes apostolorum deponebant (Act. IV, 35), nequaquam illud egissent, si nossent, aestimare apostolos felicius esse pecuniis suis ali
quam labore proprio et manuum opere. Liquidius autem cam rem docet Apostolus in sua ad Romanos Epistola : Nunc autem proficiscar in Jerusalem, mi­ nistrare sanctis. Probaverunt enim Macedonia et Achaia , collationem aliquam facere in pauperes san­ ctorum, qui sunt in Jerusalem (Rom. xv, 25). Ipse autem vinctus plerumque et in carceribus, itinerisque incommodis subditus, atque eo impeditus, ne uti so­ lebat, propriis manibus necessaria sibi pararet, ea se accepisse docet ab iis qui e Macedonia erant fra­ tribus, quique se convenerant, aiens : Nam quod mihi deerat suppleverunt fratres qui venerunt a Macedonia (II Cor. XI, 9). Et ad Philippenses : Quod in prin­ cipio Evangelii cum nulla Ecclesia communicavi in
ratione dati aut accepti, nisi vobiscum solis : quia et Thessalonicæ semel et bis in usum mihi fuistis (Phi­ tipp. IV, 15). Sint itaque avari, juxta suam sen­ tentiam, Apostolo beatiores; quandoquidem ipsis ex propria substantia, quae sibi necessaria sunt, sup­ peditantur. Sed nemo nisi in extremam deciderit amentiam, id proferre ausus fuerit. Si volumus ita­ que evangelicum et apostolicum sequi praeceptum, atque universam supra apostolos ab initio fundatam Ecclesiam, ne opinionibus nostris obtemperemus, nec ea quae probe dicta sunt perperam intelligamus, ac repudiato lepido illo atque incredulo animi affectu, accuratum Evangelii studium assequamur. Ea quippe ratione valebimus sanctorum Patrum subsequi vesti­ gia, atque a cænobii scientia et instituto numquam ab-
scedere, itemque revera huic mundo renuntiare. Operae autem pretium fuerit hoc loco sanctorum Pa­ trum dicta memorare. Fertur itaque sancti Basilii episcopi Cæsareæ Cappadociae sermo ad quemdam senatorium virum, qui itepide mundo abrenuntia­ vit, et qui ex pecuniis suis quidpiam reservavit, dictum ejusmodi : Et senatorium perdidisti, et mona­ chum non fecisti. Oportet igitur omni cura ex nostra exscindere anima radicem ac principium malorum omnium, avaritiam scilicet: compertissimum haben­ tes, manente radice, ramos pullulare, difficileque esse virtutem exercere, nisi in cœnobio degamus, in ipso enim etiam de necessariis rebus nihil curamus. Ananiæ et Sapphirx damnationem (Act. v) præ ocu­ lis habentes, horreamus de antiquis facultatibus
quidpiam nobis reservare. Similiter Giezi exemplum (IV Reg. v) pertimescamus, qui avaritiæ causa æter­ na: lepræ traditus est. Caveamus ne nobis hujusce vitæ pecunias accumulemus, quas ne in hoc quidem mundo possedimus. Timeamus itidem, Judam laqueo pereuntem nohiscum reputantes, ne quidpiam serve- DIUS ex iis omnibus quibus cum contemptu renuntiavi­ mus. Ad hæc omnia præ oculis semper habentes mor­ tis incertam horam, caveamus ne, qua hora non pu­ tamus veniat Dominus, conscienliamque nostram inveniat avaritia maculatam, dicatque nobis illud quod diviti illi in Evangelio dictum est: Stulle, hac nocte a te repetunt animam tuam, quæ autem parasti cujus erunt (Luc. XII, 20) ?
4. ( Cass. Inst. l. VIII, c. i et seqq.) Quartum no­ bis est certamen adversus spiritum iracundiae, ut cum Deo mortiferum hujus venenum ex intimo animae nostrae exscindamus. Eo enim intra cor nostrum re. posito, ac tenebrosis tumultibus oculum mentis ex­ caecante , nullam corum quae consentanea nobis sunt discretionem habere valemus, neque spirilualis co­ gnitionis comprehensionem invenire, nec veræ vitæ participes effici, nec mens nostra divinæ ac verae lu. cis capax erit. Nam. Turbatus est, ait, a furore ocu­ lus meus (Psalm. vi, 8). Neque sapientiæ participes erimus, etiamsi nobis ipsis sapientes videamur, cum scriptum sit: Furor in sinu insipientium habitabit; sed neque salutares discretionis radios consequi pos. sumus, etsi ab hominibus perquam sapientes existime-
mur, scriptum quippe est: Ira etiam prudentes dis- perdit; neque justitiae gubernacula vigilanti corda retinere valemus cum scriptum sit: Jra viri justitiam Dei non operatur (Jacob. I, 20); neque omnium ore celebratam modestiam decentiamque obtinere possu­ mus: quandoquidem scriptum est: Vir iracundus modestus non est (Prov. SI, 25). Qui voluerit ergo ad perfectionem attingere, qui exoptat spirituale certamen legitime obire, ob omni delicto iræ furo­ risve alienus sit, audiatque quid praecipiat Vas illud eleclionis : Omnis amaritudo et ira et indignatio, et clamor, et blasphemia tollatur a vobis cum omni mali­ tia (Ephes. IV, 31). Cum ait autem omnem, nullam nobis indignationis occasionem, vel quasi necessa­ riam, vel quasi consentaneam reliquit. Qui igitur
errantem fratrem corripere aut castigationem ipsi in-. ferre voluerit, studeat se commotionis perturba tionisque expertem custodire; no dum alium vult curare, morbum sibi trahat neve dicatur ci evange­ licum illud : Medice, cura teipsum (Luc. IV, 25); ac rursum : Quid tu vides festucam in oculo fratris tui, trabem autem in oculo tuo non intelligix? aut quomodo dices fratri no: Sine, ejiciam festucam ex oculo tuo, qui trabem in proprio oculo habes operientem illum (Marc. VII, 23)? Qualibet enim de causa, iræ motus effer­ vescat, mentis oculos excæcat, neque sinit hominem respicere Solem justitiæ. Quemadmodum enim qui oculis imponit aurea et plumbea metalla , æque im­ pedit videndi facultatem , nec aurei metalli pretium aliquam facit excitatis differentiam , ita ex qualibet
causa iræ commotio accendatur , animæ videndi fa­ cultatem obtenebrat. Tunc solum juxta naturam in­ dignatione utimur, cum adversus vitiosas ct volupta­ nas cogitationes eam movemus. Id quippe nos pro­ pheta David docet cum ait : Irascimini et nolite peccare (Psalm. IV, 5); id est, adversus proprias passiones iram movete , nec non adversus pravas cogitationes, neque agendo quæ vobis suggeruntur ab illis, pecce­ tis : quam plane interpretationem declarat, fquod sequitur : Quæ dicitis , inquit, in cordibus vestris, in cubilibus vestris compungimini (Ibid.); id est, cum ascenderint pravæ cogitationes in cor vestrum , eji­ cite illas, concitantes adversus eas iram vestram; postquam vero ejectæ fuerint, quasi in lecto seu
quiete, tum compungimini ad pœnitentiam. His porro consonat beatus Paulus, qui hujusce dicti testimonio est usus , atque illud adjecit : Sol non occidat super iracundiam vestram, nolite dare locum diabolo (Ephes. iv, 26); id est, ne pravis cogitationibus consentiendo, Solem justitiae Chrislum irritantes, efficiatis ut (occi­ dat in cordibus vestris; ut ne ejus discessu locum in vobis inveniat diabolus. De isto Sole ait Deus per prophetam : Timentibus nomen meum orietur Sol justi­ tiæ, et medicina erit in alis ejus (Malach. IV, 2). Quod si dictum illud (Apostoli) ad litteram accipiamus, no quidem ad occasum usque solis conceditur nobis ut iram servemus. Quid igitur de illis dicemus qui feri­ tate atque insania vitiati affectus, non ad usque solis hnjusce occasum tantummodo servant iram, sed etiam
ad multos dies producunt eam , a mutuo colloquio abstinentes: neque verbis ulterius iracundiam expri­ munt suam , sed silentio ad invicem servato, virus memoriæ injuriarum ad suam perniciem accendunt: ignorantes non modo a peccato quod opere perpe­ tratur abstinendum esse, sed eliam ab eo quod in mente concipitur; ne tenebris recordationis injuria­ rum obscurata mens, excidat a lumine cognitionis ac discretionis, atque privetur sancti Spiritus habita­ tinne. Quamobrem jubet Dominus in Evangeliis re­ linqui munus super altare, et reconciliari fratri (Matth. v, 4): quod fieri nequeat acceptum munus esse, nobis ira ac injuriarum memoria occupatis. Apostolus vero cum ait, sine intermissione orandum esse, in omnique loco elevandas esse sanctas manus
(I Thess. v, 17 ), absque ira, etiamsi in sola cogita­ tione sit, id agendum esse docet. Restat igitur ut vel numquam oremus, atque ita obnoxii simus aposlolico præcepto , aut si præcepta servare curemus, ut ab­ sque ira et rccordatione injuriarum illud agamus. At quandoquidem plerumque contingit ut, contristatis aut perturbatis fratribus, nos rem contemnamus atque dicamus non nos in causa esse quod illi con­ tristentur; animarum medicus, ut iræ occasiones ra­ dicitus evellat ex corde nostro, non modo, si nos con­ tristati et irati simus in fratrem nostrum , jubet ut munus relinquamus, et reconciliemur ipsi (Matth. v, 4); sed etiamsi ipse in nos jure an injuria irascatur, ut excusatione nostra iram ejus sedemus, et tunc munus offeramus. Sed quid diutius evangelicis et
apostolicis præceptis immoremur, cum ex vetcri item lege liceat hoc ediscere: quae tametsi ex illa severi­ tate deflectere acsese attemperare videtur, ita habet: Ne oderis fratrem tuum in corde tuo (Levit. XIX, 17) : ac rursum: Vice eorum qui injuriarum memoriam te­ nent, ad mortem (Prov. XII, 25). Hoc enim loco non modo eam quæ in opus prorumpit, sed eam item quæ mente retinetur iram, vetat atque ulciscitur. Quam­ obrem oportet divinis legibus inhaerentes, totis viri­ bus contra spiritum irae decertare, et contra morbum illum intra nos situm: neque contra homines iram concilare, ac ideo solitudinem et segregationem con­ sectari; quo scilicet nemine ibi præsente qui nos conchet ad iram, virtus æquanimitatis facile in soli­ tudine exerecatur : nam tum ex superbia, tum quod
nolimus nos ipsos incusare , nostraeque segnitiei irae causas ascribere , efficitur ut exoplemus a fratribus segregari.Quamdiu itaque imbecillitatis nostræ causas aliis imputamus, impossibiłe est nos ad perfectionem aequanimitatis attingere. Summa quippe emendatio­ nis nostræ, non ex proximi erga nos aequanimitate obtinetur, sed ex nostra erga proximum longanimi­ tate ac injuriarum oblivione. Cum autem aequanimi­ latis certamen fugientes eremum petimus et solitu­ dinem,quascumque illuc nondum curatas sedatasque passiones afferimus, occultas eas, non deletas esse putemus. Enimvero eremus atque secessus iis qui nondum passionibus liberi sunt, non reservare modo imperfectiones, sed eas occultare quoque novit. Ne-
que iis sentire concedit quibus sint passionibus ob­ noxii; quinimmo iis quas suggerit phantasiis suadet ipsis quod æquanimitatem, quod humilitatem sint assecuti, donec adest nemo qui concitet et probet ipsos; cum accidit autem occasio qua concitentur et exerceantur, reconditæ stadim ac pridem occultæ passiones, ceu effrenes equi ex stabulis erumpentes, ac longa quiete et otiositate perpasti, vehementius efferatiusque equitem in perniciem conjiciunt. Pas­ siones quippe in otio neque excitatæ ab hominibus magis efferantur in nobis; ipsamque patientia et æquanimitatis umbram , quam phaniasia tantum et opinione tenemus, si fratribus nos immisceamus, per solitudinis otium, ob negligentiam exercitandi amit­ timus. Quemadmodum enim venenata animalia , in
deserto et in cubilibus suis recumbentia, tunc furo­ rem suum demonstrant, cum accedentem quemdam capiunt, ita homines passionibus obnoxii, non vir­ tutis affectu, sed ex deserti loci necessaria conditione quiescentes, tum animae virus evomunt, cum acce­ dentem quempiam et irritantem se apprebenderint. Quamobrem qui mansuetudinis perfectionem exqui­ runt, par omnino est ut non modo adversum homines non irascantur, sed neque adversus bruta, immo ne adversus inanimata quidem. Memini me cum in eremo degerem , contra calamum iram concepisse , quod ejus modo densitas, modo tenuitas displiceret; con­ tra lignum item, quod exscindere cum vellem, cele­ riter non possem ; rursum contra igniarium silicem, quod, me festinante ignem educere, non statim exsi­
lirct scintilla; ita nimirum grassatur ira, ut ad usque insensibilia et inanimala efferatur. Si cupiamus itaque consequi beatitudinem Christi, non modo iram quae ad opus prorumpit, uti supra dictum est, coercere debemus , sed eam quoque quae mente concipitur. Non enim tantumdem affert utilitatis os continere suum, et furiosum quodquam dictum non proferre , quantum cor purgare ab injuriarum memoria, et pravas non foverc cogitationes. Docet enim evange. lica doctrina excisas oportere peccatorum radices potius quam ramos. Excisa quippe a corde iræ ra­ dice, nullum odium, nulla invidia ad opus usque de­ ducetur: nam qui odit fratrem suum homicida est, nimirum quoad affecturo odii occidit eum. Occisum autem videt illum Deus : cujus sanguinem, non gla-
dio effusum vident homines, sed ex affectu odii ille occisus fuit. Deus itaque non modo pro operibus, sed etiam pro cogitationibus et proposito unicuique coronas aut supplicia retribuet, quemadmodum ipse per prophetam ait: Ego venio collectum opera, cogi­ tationes et meditationes eorum. Ac rursum Apostolus ait : Inter se invicem cogitationibus accusantibus, aut 'tiam defendentibus, in die cum judicabit Deus occulta hominum (Rom. II, 15). Ipse autem Dominus docens oportere nos omnem iracundiam deponere , ait in Evangeliis : Quod quicumque irascitur fratri suo, reus erit judicio (Matth. v, 22). Ita enim habent accurata exemplaria: nam illa vox, temere, adjectitia est: quod palam est ex praecedenti Scripturæ clausula.
Scopus namque Domini vult nos radicem ac scintil­ lam iræ prorsus abscindere, ac ne minimam irae oc­ casionem intra nos servare; ut ne scilicet si ex con­ sentanea ratione iram concitemus , demum in bruti animi furorem incidamus. Hujusce porro morbi hæc est perfecta medela, ut scilicet persuasum habeamus nobis neque justa neque injusta de causa licere indi­ gnationem concitare nostram. Nam si spiritus iræ mentem obscuret nobis, neque lux discretionis, ne­ que recti consilii justitiæque gubernaculum in nobis reperietur; neque spiritu iræ dominante fieri potest ut anima nostra templum sancti Spiritus efficiatur. Demum oportet ut incertam mortis horam præ oculis habentes, custodiamus nos ab ira, ac sciamus ueque ascesin, neque temperantiam, neque abdicationem
rei omnis materialis , neque jejunia et vigilias, uti. litati nobis fore, si ira atque odio correpti, rci simus judicio. Quo utinam liberemur, gratia Domini nostri Jesu Christi, cui gloria in sæcula sseculorum.
5. (Cass. Inst. I. IX, c. i et seqq. Quintum nobis est certamcn adversus spiritum tristitiæ, qui animam obscurat nostram ut nulli possit spirituali contem­ plationi vacare, cohibetque illam ab omni bono opere. Cum enim pravus ille spiritus animam appre­ henderit totamque obscuraverit, non preces cum alacritate fundere concedit, non in sacrarum lectio­ num capienda utilitate vacare, non fratribus man­ suetum et commodum esse sinit: odium omnis circa opera studii, ipsiusque vitai professionis suggerit. Dum omnia denique salutaria animae consilia con.
fundit tristitia, ejusque firmitatem ac perseverantiam solvit, quasi stultam illam et attonitam efficit, ac demum eam desperationis cogitatione illigat. Qua­ propter unus nobis sit scopus , spirituale certamen cerlare, spiritus nequitiæ cum Deo vincere, et omni custodia cor nostrum servare a spiritu tristitiae (Proo. IV, 23). Quemadmodum enim tinea vestimen­ tum, et vermis lignum, ita tristitia corrodit hominis animam, dum suadet illi ut ab omni probo consortio declinet, neque concedit illi ut a veris amicis consi­ lium accipiat, nec ut mitem et pacificam responsionem det ipsis; sed animam conturbat totam tristitia, et incuria replet; atque demum suadet ut fugiat ab hominibus, quasi sibi in causa fuerint perturbationis; neque sinit eam agnoscere, non exterius, sed inle-
rius ægritudinem esse sitam, quae tunc apparet, cum ingruentes tentationes experimento illam palam fa­ ciunt. Numquam enim homo laedetur ab alio, nisi inlus situm habeat morbum, scilicet passionum cau­ sas : quæ causa est quod omnium opifex et anima­ rum medicus Deus, qui solus probe et accurate animæ vulnera novit, non hominum consortia relinquere praecipiat, sed malitiæ causas in nobis exscindere, gnarus causam sanitatis animæ, non in separatione ab hominibus obtineri, sed in conversatione cum ho­ minibus et in exercitatione. Cum itaque ob consen­ taneas quasdam occasiones fratres relinquimus, ne­ quaquam tristitiæ occasiones præcidimus, sed solum commutavimus eas, morbo scilicet intus posito eas
pro rerum conditione movente. Quapropter contra interiores passiones, totum nobis sit bellum. lis enim Dei auxilio ejectis, non dico cum hominibus, sed cum feris etiam facile degemus, juxta illud beati Jobi dictum : Immanes feræ pacem tecum habebunt (Job. V, 23). In primis igitur pugnandum contra spiritum tri­ stitiae, qui animam conjicit in desperationem; ut (malum) illud ex corde nostro pellamus. Illud enim non sivit Cainum post fratris caedem pœnitere, ne­ que Judam post Domini proditionem. Eam solam habeamus tristitiam quæ pœnitentiam peccatorum respicit, cum bona spe conjunctam , et quae coele­ stium bonorum possessionem conciliat; de qua dixit Apostolus : Quæ secundum Deum tristitia est (II Cor. VII, 10)..... Ea itaque tristitia quae pœnitentiæ spc
alit animam , gaudio commixta est: quare alacrem et ad omne bonum opus obsequentem reddit homi­ nem, accessu quoque facilem et humilem.
Hic deest unum folium, scilicet quod superest adversus tristitiæ spiritum, et initium eorum quæ dicuntur de torporis spiritu.
6. (Cass. Inat. I. x, c. 43 et seqq.)Panem manducent. Audiamus quam sapienter nobis ostendat Apostolus torporis hujusce causas. Inquietos quippe vocat (II Thess. III, 6) eos qui non operantur: hac una voce mullam declarans malitiam. Qui enim otio. susest, verbis quoque temerarius existit, promptus. que ad conviciandum , ac demum ad quietam vitam agendam ineptus, et torporis servus. Praecipit itaque ut subtrahamus, id est, segregemus nos ab illo, quasi
a pestifero morbo. Deinde quid ait: Et non secundum traditionem quam acceperunt a nobis (II Thess. III, 6), ac per hoc dictum ostendit eos esse superbos, con­ temptores, et apostolicarum traditionum violatores. Ac rursum : Neque gratis panemt ait, manducavimus ab aliquo, sed in labore et in fatigatione, nocte et die operantes, ne quem vestrum gravaremus (Ibid., 8). Doctor ille Gentium, Evangelii præco, qui sublatus est usque ad terlium coelum (II Cor. SII, 2), qui ait jussisse Dominum ut eos qui Evangelium annuntiant, ex Evangelio vivant (I Cor. IX, 14), in labore nocte et die operabatur, ne quem gravaret. Quid igitur nos agemus qui prae torpore opus aversamur, corpora­ lemque perquirimus quietem; quihus nec Evangelii praedicatio, neque Ecclesiarum cura commissa est,
sed solius animæ propriæ sollicitudo incumbit. Deinde clarius ostendens quantum ex otio damni accedat, subjungit: Nihil operantes I sed curiose agentes (II Thess. III, 11); ex otio inordinatio, ex inordinatione omnis malitia exoritur. Deinde huic remedium præ­ parans ait.: Iis autem qui ejusmodi sunt denuntiamus, et hortamur, ut cum silentio operantes suum panem manducent (Ibid., 12), atque cum magna increpa­ tione subjicit: Si quis non vult operari, nec manducet (Ibid., 10). Hisce apostolicis praeceptis sancti patres Ægyptii eruditi, ne minimo quidem tempore conce­ dunt otiosos esse monachos, maxime juniores, gnari se per patientiam operis, torporem elimi­ nare suumque sibi alimentum comparare, atque
egentibus auxilio esse. Non modo enim pro suis ne- cessitatibus operantur, sed peregrinis etiam, paupe­ ribus, carceri traditis, omnibusque egenis necessaria ex suo opere suppedilant : creduntque officium hu­ jusmodi sacrificium esse Deo acceptum. Hoc item aiunt Patres, eum qui operatur, cum uno dæmone pugnare, ac plerumque ab illo tribulari; otiosum au­ tem infinitis dæmonibus esse captivum.Operæ autem pretium fuerit dictum memorare abbatis Moysis, inler Patres spectatissimi, quod ad me locutus est. Me quippe brevi tempore sedentem in eremo, torpor afOixit, atque accedens ad illum, sic alloquor: Tor­ pore graviter afflictus, atque admodum infirmatus, non prius eo liberatus sum quam abirem et abbatem Paulum convenirem. Respondit mihi abbas Moyses :
Perspectum habe teipsum minime ab eo hactenus liberasse, immo potius dedititium te atque servum ei tradidisse. Scito igiiur gravius te, ut pote dcsertorem, ab eo debellandum esse, nisi deinceps per patien­ tiam, orationem et opus manuum, eum oppugnare studueris.
7. (Cass. Inst. lib. XI, v. 1 et seqq.) Septimum nobis est certamen adversus spiritum ioanis gloriæ, multi­ formem illam ac tenuissimam passionem, quae ne ab eo quidem qui tentatur comprehenditur. Caeterarum quippe passionum irruptiones, apertiores sunt, atque facilius cum iis pugnatur : anima quippe, cum bellum agnoscit, repugnando et orando superat. At inanis gloriæ malitia multiformis cum sit, uti supra dictum est, expugnatu difficilis est. In omni quippe hominis
studio praesens se sistit, in habitu scilicet, forma, gressu, sermone, vigiliis, jejuniis, in oratione, le­ ctione, quiete, in xquanimitate. lis enim omnibus conatur militem Christi confodere. Quem enim ve­ stimentorum sumptuositate decipere nequit, et ad vanam gloriam deflectere, eum vestimenti vilitate tentat. Et qnem non potuit honore, eum dedecoris patientia ad insipicntiam usque inflat; quem scientia ad vanam gloriam deducere nequivit, eum ex silentio, quasi quietum hominem, decipere conatur; quem cibornm lautitia ad mollitiem trahere non valuit, eum jejunio ad laudum cupiditatem deducit. Demum opus omne, omne studium, belli occasionem huic dæmoni praebet. Ad hæc qui ab illo oppugnatur,
nonnumquam sibi sacri ordinis gradus confingit. Memini cujusdam senis, qui, cum in Scete degerem, cellulam adiit cujusdam fratris visitandi causa, et ut januae cellae appropinquavit, ipsum audivit inlus lo­ quentem; et cum putaret senex quidpiam. illum ex Scriptura repetere, stetit auscultaturus, atque sensit illum ex inani gloria insanire, ac sese diaconum or­ dinare, catechumenisque dimissionem tribuere. Id cum audisset senex, demum aperta janua introivit, cui frater occurrens de more salutavit eum, rogavit­ que an diu ad januam stetisset. Tum senex placide respondit illi : Mox inquit, adveni, cum tu catechu­ menis dimissionem tribuebas. His frater auditis, procidit ad senis pedes, ut precibus postularet sibi erroris hujuscomodi liberationem. Hujusce rei me-
mini, ut ostenderem in quantam insipientiam hic dæmon conjiciat homincm. Qui vult itaque perfecte certare, et justitiaecorona redimiri, omnibus satagat modis multiformem hanc superare feram, prae oculis semper habens dictum illud sancti Davidis : Domi­ nus dissipavit ossa eorum qui hominibus placent (Psal. LII, 6); nihilque agat intuitu laudum humanarum, sed mercedem quærat a Deo, ac cogitationes propriæ laudis, cor suum invadentes semper abjiciat: sese in conspectu Dei despiciat. Hoc siquidem pacto poterit, Deo juvante, liberari ab inanis gloriæ dæmone, gratia Domini nostri Jesu, cui gloria in saecula. Amen.
8. (Cass. Inst. I. xn, c. 1 et seqq. Octavum nobis est certamen adversus spiritum superbiae, quod est gravius acriusque caeteris omnibus, quo perfecti
maxime oppugnantur, quique eos qui fere ad virtu­ tum fastigium pervenere, subvertere conatur; ac morbi pesiiferi instar non partem corporis, sed to­ tum perdit. Et aliae quidem singulæ passiones, ta­ metsi animam turbant, quia tamen cum una tantum virtute sibi opposita pugnant', atque eam superare nituntur, ex parte solum animam obscurant atque conturbant; superbise autem passio totam tenebris offundit, et ad extremam deducit ruinam. Utque Ii. quidius quod dictum est excogitemus, hac ratione rem speculemur. Gulæ vitium abstinentiam corrum­ pere satagit, fornicatio continentiam, avaritia pau­ pertatem, indignatio mansuetudinem, ac relique species malitiæ, contrarias sibi virtutes; at superbiæ malitia cum miserx animae dominatur, haud secus
agit quam truculentissimus quidam tyrannus, qui ampla et excelsa capta urbe, totam diruit et a fun­ damentis evertit. Cujus rei testis est angelus qui ex coelo propter superbiam cecidit; qui a Deo creatus et omni virtute ac sapientia ornatus, non Dei gratiae hæc ascribere voluit, sed propriae naturae; unde se Deo aequalem esse putavit: quam ejus cogitationem arguens propheta dicit: Dixisti in corde tuo: Sedebo in monte excelso, ponam thronum meum supra nubes et similis ero Altissimo (Isai. niv, 13). Tu vero homo, et non Deus (Id., xxxi, 3). Aliusque propheta ait: Quid gloriaris in malitia qui potens es? et paucis inter­ jectis : Dilexisti omnia verba demersonis, linguam do­ losam. Propterea Deus destruet te in finem, evellet te
et transferet te de tabernaculo tuo, et radicem tuam de terra viventium. Videbunt justi et timebunt, et super eum ridebunt et dicent : Ecce homo qui non posuit Deum adjutorem suum, et prævaluit in vanitate sua (Psalm. LI). Haec cum sciamus, timeamus , et omni custodia servemus cor nostrum (Prov. IV, 23) a le­ thifero spiritu superbiæ, nobis ipsis haec Apostoli recitantes, quando virtutis cujuspiam opus perfece­ rimus : Non ego autem, sed gratia Dei quæ mecum est ( I Cor. xv, 10); et quod a Domino dictum est: Sine me nihil potestis facere (Joan. xv, 5): et quod a pro­ pheta dictum est: Nisi Dominus ædificaverit domum, in vanum laboraverunt qui adificant eam (Psal. CXXVI, 1); iterumque: Non volentis, neque currentis, sed mi- serentis est Dei (Rom. IX, 16). Nam etiamsi quis ala-
critate fervens, ac proposito studiosus fuerit, sed carne illigatus et sanguine, non poterit ad perfectio­ nem perveniro , nisi ad haec omnia in misericordia et in gratia Christi speraverit : nam, juxta divinum Jacobum : Omne datum bonum, et omne donum perfe­ ctum desursum est, descendens a Patre luminum (Jacob. I, 17). Et Paulus ait: a-id enim habes quod non acce­ pisti ? Si autem accepisti, quid gloriaris quasi non acce­ peris (I Cor. IV, 7)? Sed de alienis donis quasi de tuis extolleris. Quod autem nobis gratia et misericordia
Dei salus accedat, testis est latro ille qui non in vir­ tutis præmium regnum coelorum adeptus est, sed gratia et misericordia Dei (Luc. XXIII, 43). Hæc cum probe nossent patres nostri, una omnes sententia tradiderunt non posse nos firmum ad virtutis per­ fectionem jacere fundamentum, nisi per humilitatem quæ a fide, mansuetudine et perfecta paupertate pro­ cedit; quibus perfecta cbaritas obtinetur gratia Do­ mini nostri Jesu Christi, cum quo Patri gloria, cum sancto Spiritu in saecula. Amen.
