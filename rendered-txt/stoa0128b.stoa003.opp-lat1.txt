S. FULGENTII CONTRA ARIANOS LIBER UNUS, AD DECEM OBJECTIONES DECEM RESPONSIONES CONТINENA.
Dictum est Patrem de seipso, hoc est de hoc quod ipse est, ineffabiliter Filium genuisse. Adauctum est
quod non extrinsecus, sed ex Deo natum esse. Haec responsione non indigent, quia fidei nostræ concor­ dant.
Objectio prima. Quid ad hoc dicitur. Si ex Deo natus est, est de intra Deum, sed si non est de in­ tra, nee ex ipso est; si modo vocabula diversa po­ nuntur, quid prodest, si ipsa veritas non profi­ teatur ?
Responsio. Equidem dum nominantur Pater et Filius, in his duobus nominibus vocabulorum diver­ sitas agnoscitur; quin potius per hæc duo diversa vo­ cabula significatur una utriusque natura : quoniam istorum nominum diversitas non naturas dividit, sed veritatem generationis ostendit, ut ex uno vero Patre unum verum agnoscamus Filium exstitisse ;
ac sic, dum vera Patris generatio et vera Filij na­ tivitas prædicatur, in uno genitore 52 et uno ge­ nito non solum unitas substantiæ, verum etiam in uno quoque proprietas possit agnosci personæ, ne aut ipse putetur natus esse qui genuit, aut aliud pu­ tetur esse qui natus est quam est ille qui genuit. Non enim ipse est Pater qui Filius , quoniam in utroque personarum proprietas reservatur, Sed quod Pater est, hoc est et Filius , quia de Deo Deus , de perfecto perfectus, de immenso immensus, de omni­ potente omnipotens, de æterno Patre natus est Fi­ lius coæternus, eadem veritate dicente : Omnia quæ habet Pater, mea sunt (Joun. XVII, 10). Pater ergo et filius relativa sunt nomina, quae naturam gignentis ge­ nitique non separant, sed unam sine dubitatione f significant. Relativum vero illud didimus, quod ad alium agnoscendum referimus, ut dum unum nomi-
namus, alium demonstremus : sicut inter homines haec relativa sæpius nominantur pater et filius, filius et pater, socer et gener, gener et socer ; nam ideo pater dicitur, ut filium genuiSse noscatur , et illius ideo dicitur, ut de patre genitus demonstretur. Nec in hae diversitate nominum invenitur diversitas na- iurarum , quoniam uterque similiter homo dicitur, quamvis unus pater et alius filius nuncupetur. Non ergo patris et filii posset una cognosci natura, si hæc non essent diversa vocabula, quoniam si ambo vocarentur patres, essent profecto natura dissimiles: unusquisque enim ex semetipso constaret et eom­ munem substantiam cum altero non haberet, nec deitas una esset , quibus una natura non esset; con­ sequens autem fuit ut duo patres duos filios gigne-
rent, quoniam nisi vera de singulis proles existeret, paterni nominis in nullo veritas appareret. Jam vero in duobus filiis de diversis patribus natis, licet posset non esse diversitas relativi nominis , attendatur , si posset esse natura communis. Quis non videat, in utroque filii nomen unum esse , sed utriusque nalu- Tam unam non esse i Magis autem unumquemque fi­ lium non cum altero filio, cum quo unum relationis habuit nomen , sed cum patre , de quo exstiterat, naturam habere communem. Sed quid ulterius de duobus patribus , duobusque filiis disputetur ? cum istius assertionis veritas personarum diversitate non egeat, sed ad documentum sui facilius possit unius hominis consideratione fulciri, qua cognoscatur, re­ lativa nomina diversitate sui non naturarum diversi-
tatem ostendere, sed ad personarum significationem maxime pertinere, ut scilicet dum unus ostenditur, alterius quoque persona noscatur ; illud autem no­ men patri semper esse filioque connnune , non quo telatio personalis ostenditur, sed quo substanlialis proprietas demonstratur : nempe Selh de Adam pa­ tre natus , et de non genito genitus , Adam patris dictus est filius ? Iste ergo doncc ad virilem perveni­ ret aetatem, ut filium gigneret, pater dici non potuit; et priusquam generaret, filius tantum fuit: quando autem genuit, etiam pater esse jam coepit. Accedente igitur diversitate paterni nominis , nulla in eo facta est diversitas naturalis; et cum unus homo hæc duo cœpisset habere vocabula, non est in eo mutata, aut divisa, vel duplicata natura : fuit enim filius, quia de
patre exstitit; fuit pater, quia filium genuit; nec tamen ita naturam filii, in qua natus est, habuit, ut in ea permanens pater esse non posset; nec aliam cum nomine patris essentiam acquisivit, ut filii sub­ stantiam, in qua natus fuerat, perdidisset ; sed quod verum est, sicut homo fuit, quando filius exstitit nascendo, sic permansit homo, quando pater factus est gencrando ; 53 nec aliud fuit quam homo, quod orat Adam, de quo ipse est natus, et quod erat Enos, qui de ipso est genitus. In Patre ergo Deo et Filio Deo, personarum proprietate servata impossibile non dicatur , quod documento etiam cujuslibet hominis comprobatur , sed discernamus quid ad relationem, quid ad substantiam pertinere noscatur. Relationis enim sunt nomina, Pater et Filius ; substantiae vero
nomen unum est, quod dicitur Deus. Relationis ergo nomina singula retinent; substantiæ vero nomen unum communiter possident, quia licet unus dicatur Pater, et alter Filius, sic tamen est Filius Deus, sic­ ut Pater est Deus: illis namque duobus nominibus generatio vera cognoscitur, isto autem uno communi nomine substantialis unitas demonstratur.
Objectio 2. Ista nunquam nos legisse recolimus, quæ superius proposita sunt, quia scriptum est de eo : Generationem ejus quis enarrabit (Isai. LIII) ? Et quam (al. quasi) nemo, dixit Scriptura, qui enar­ ret ? Advertendi sunt hi homines, ut dicant se posse nosse, quia inenarrabilis est generatio ejus, non au­ tem ignorabilis.
Responsio. Scriptum est: Credidi propter quod lo-
cutus sum : et nos credimus, propter quod loquimur (II Cor. IV, 13), et fiducialiter profitemur, quia Filii generatio inenarrabilis est, ignorabilis non est; ne­ que enim consequens est ut quod non potest enar­ rari non possit sciri, cum ipsum Deum nullus va­ leat enarrare , nec impune tamen alicui liceat igno­ rare. Intantum vero cognoscibilis Deus est, cum sit inenarrabilis, ut quosdam ob hoc inexcusabiles pro­ nuntiet beatus Apostolus, quia cum cognovissent Deum, non sicut Deum glorificaverunt aut gratias ege­ runt (Rom. I, 21). Nam si a nobis Dominus nollet agnosci, non dixisset : Si cognovissetis me, et Patrem meum utique cognovissetis (Joan. xiv , 17). Nec Phi­ lippum dicentem : Domine, ostende nobis Patrem , et sufficit nobis ; hac increpatione corriperet, dicens :
Tanto tempore vobiscum sum , et non cognovistis me: Philippe, qui me vidit, vidit et Patrem; hoc enim verbo Dominus voluit demonstrare totum in se in­ veniri quod quaerebatur: nec enim fieri potest ut sempiterno et immenso Patre minus aliquid Filius habeat, in quo corporaliter omnis plenitudo divinitatis inhabitat (Coloss. II, 9). Non est ergo ignorabilis Deus, cum sit inenarrabilis ; sed a fidelibus cogno­ scitur, ut ametur, quamvis nec humanis linguis, nec angelicis, enarretur. Nam ignorationem Dei non aliud esse quam dæmonum servitutem Paulus demonstrat apostolus, dicens : Sed tunc quidem ignorantes Deum his qui natura non sunt dii, serviebatis (Gal. iv , 9). Sicut ergo Christi divinitatem ignorare non debemus, licet enarrare non possimus, ita nativitatis ejus quam-
vis nulli suppetat enarratio, non est tamen fidelibus adempta cognitio. Quis enim natum prædicet, cujus nativitatem ignoraret ? Quis Filium dicat, et genitum nesciat ? Quis Patrem valeat credere quem non con­ sideret genuisse ? Genuit vere Pater, et vere natus est Filius. Veram ergo Filii nativitatem datum nobis est agnoscere , licet datum non sit qualiter natus fuerit enarrare. Quoniam et propheta non dixit: Generationem autem ejus quis agnovit, sed quis enar. ravit (Isai. LIII, 8) ? Quocirca divinam generationem, quantum homiui fas est, in eo digne cognoscimus, cum et veram generationem dicimus, et ipsam gene. ralionem, quae vera est, inenarrabilem prædicamus, Filius ergo vere de Patris substantia natus agnosci­ tur, dum nativitas 54 ejus, quae de inenarrabili Deo
est, inenarrabilis praedicatur: inenarrabilis enim procul dubio est Filii nativitas vera , quia una est illi cum inenarrabili genitore substantia.
Objectio 3. Generationem ejus ita est recte profi­ teri, ut dicit ipse Dominus per Scripturas : Dominus creavit me initium viarum suarum, ante sæcula funda­ vit me (Prov. VIII, 22). Et sequitur: Et ante omnes colles genuit me. Et iterum : Ego a Patre prodii et veni in hunc mundum (Joan. xvi, 29). Et iterum : Dominus dixit ad me, Filius meus es tu, ego hodie genui te (Psal. ii , 7). Et postquam cognitus est in carne, profitetur de eo evangelista dicens : Et vidi­ mus gloriam ejus, gloriam tanquam Unigeniti a Pa­ tre plenum gratia et veritate (Joan. I , 14). Et Apo­ slolus ait : Qui est Primogenitus totius creatura
(Coloss. i, 15). Ecce creatum, fundatum et genitum profitemur, sine aliqua ambiguitate irrationabili.
Responsio. In utraque Christi nativitate non a. tur, qui in Christo Dei, et hominis Filio, et plenam ex Patre divinitatem, et plenum ex matre hominem profitetur: atque ita in illo utramque substantiam veram esse cognoscit, dum quid aeternitati, vel quid temporalitati congruat, fideli pietate distinxerit. Ne. que enim ignorare debemus, ipsum in saeculo, se­ cundum carnem crcatum ex homine, qui sine initio secundum divinitatem creator, est generatus ex Pa­ tre : in illa namque nativitate, quæ initium non ha­ bet, sempiternæ divinitatis majestas agnoscitur; in hac vero sempiternx divinitatis pietas invenitur: qui enim non creatus, sed creator de creatore pro-
genitus, bonitate sua creaverat hominem, ipse post­ modum est pietate sua creatus ex homine. Nec suum opus ipse dedignatus est fieri, quo posset per eum status sui operis reparari. Hujus igitur crealionis vo­ lens sapientia prænuntiare mysterium , ut Incarna­ . tionis suae futurum ostenderet sacramentum, prophe­ tico more, quo solent sub enuntiatione praeteriti temporis futura narrari, dixit: Dominus creavit me initium viarum suarum in opera sua (Prov. VIII, 22). Causam creationis ostendit dum se initium viarum Dei, in opera ejus creatum esse non tacuit : nam ut ostenderet, non illius æternæ nativitatis esse , quod creata dicitur, sed hujus temporis, quo carnem suscepisse Dei Filius invenitur, quid præmiserit at­ tendatur : Si nuntiavero (inquit) vobis, quæ quotidie
fiunt; commemorabo, quæ a sæculo sunt, enuntiare (Ibid. 21). Ergo cum qtiotidie ista fierent, a sæculo facta praemonet nuntiari, ostendit quæ dictura est nobis , non æternitatis esse, sed temporis. Ob hoc statim addidit: Dominus creavit me initium viarum suarum in opera sua. Quod ergo sapientia creata est, non ante sæcula, sed a saeculo est; quod autem ini­ tium viarum ponunt creatus est Filius, quid aliud est nisi quod ipse via nobis est factus, ut eo duce at­ que rectore per adoptionis quam accepimus gra­ tiam divino munere ad virtutum nobis profectum pateret ingressus ? Quod ut evidentius appareat, de­ bemus attendere ad hoc Filium creatura initium factum, non ut novam rursus creaturam conderet, sed ut vetustate (at. vetustatem ; a!. vetustam) jam
pridem perditam renovaret. luvenitur enim aposto­ los quoque hujus fecisse creationis initium, quorum officio reparavit quod fuerat ante collapsum, beato Jacobo dicente de Deo Patre : Voluntarie genuit nos Verbo veritatis, ut simus initium aliquod creaturæ ejus (Jacob. i, i8). Evidentissimis igitur demonstratur in­ diciis, hoc 55 loco creationem, non ad conditio­ nem omnium creaturarum, sed ad reparationem homi­ num referendam : sicut et David sanctus oravit, dum gemini fuisset criminis recordatione perterritus, non solum temerati connubii, sed mariti etiam insonlis occisi. Dum igitur tanti facinoris nsevum lacrymarum flumine meditaretur abluere, hoc inter gemitus, quos testes habuit doloris, efludit: Cor mundum crea in me, Deus, et spiritum rectum innova in visceribus meis
(Psal. L, 12). Hoc esse significans cor mundum in se creari, quod erat spiritum rectum in ejus visceribus innovari. Ad hoc ergo Christus voluit creari, et hujus creationis apostolos suos initium fieri, ut per eum posset homo, qui vetustate perierat, innovari. Ante sæculum autem sapientia fundatam se dixit, ut nati­ vitatem suam, qua de Patre nata est, immutabilem demonstraret : quod enim fundatum dicitur, nulla ratione convellitur, quod autem non convellitur, non mutatur. Utautem nativitas divinitatis ejus sine initio cognoscatur, debet attendi quod sequitur: Priusquam terram faceret, priusquam abyssos constitueret, prius­ quam procederent fontes aquarum, priusquam montes stabilirentur, ante omnes autem colles genuit me (Prov. VII, 23-26.) Istud ante, cum dicitur, omne prorsus
initium praevenitur. Quod considerandum est, quia ubicunque illa divina et aeterna demonstratur Filii nativitas, non dicitur quando natus sit, sed ante semper ponitur, ut quidquid homo intinitatis aeterni­ tatisque cogitare voluerit, ante omne quod cogita­ tione concipitur, Filii semper nativitas cogitetur : ac sic, nativitas Filii Dei sine initio cognoscatur, in qua non aliud quam ante positum jugiter invenitur. Vel­ lemus autem nobis responderi, utrum hoc sit geni­ tum, quod creatum? quod si unum putatur utrum­ que, dicatur ergo a Deo genitus mundus, a quo ge­ nerari non potest, et creatus. Dicantur etiam incre­ duli homines filii Dei, qui de potestate tenebrarum non fuerint liberati : dicantur haeredes futurae beati­ tudinis, qui fidem non recipiunt Salvatoris. Si autem,
quod verum est, aliud est creari, aliud generari, dis. cernatur, in qua Christus substantia creatus a Deo dicatur, et in qua ex Patre genitus praedicetur : nam et ipse Scriptune locus perfacile quaerentibus mon­ strat, in qua creatus natura diceudus est Christus. In ea scilicet in qua Dominum nominat, ut veritatem in se formæ servilis ostendat, sicut et in psalmo lo­ quitur, dicens : 0 Domine, ego servus tuus ; ego ser­ vus tuus et filius ancillæ tuæ (Psal. CXV, 16). Ex ancilla ergo natus est servus, qui ex Patre generatus est Do­ minus. Propter formam igitur servi dixit : Dominus creavit me, non se a Patre dicit creatum, sed a Do­ mino. Nam ubi secundum divinitatem genitus dici­ tur, Pater continuo nominatur , sicut vere ipse dixit: Ego a Patre prodii, et veni (Joan. VIII, 42); et B. evan­
gelista de eo: Et vidimus gloriam ejus, gloriam quasi Unigeniti a Patre (Joan. I, 14). Vides, quia non dixit hic, a Domino, sed a Patre. Quod autem eum Primo­ genitum totius creaturæ (Coloss. i, 15) dicit Apostolus, creatura utique intelligitur reparata, non condita : creatura filjorum Dei, qua ex servis ejus facti sunt fratres ejus qui nos, secundum Apostoli dictum, non confunditur fratres vocare, dicens : Narrabo nomen tuum fratribus meis, in medio Ecclesiæ laudabo te. Et iterum: Ego ero fidens in eum. Et iterum : Ecce ego et pueri, quos mihi dedit Deus: quoniam ergo et pueri communicaverunt sanguini et carni, similiter et ipse participavit iisdem; ut per mortem destrueret eum qui habebat mortis imperium, 56 id est diabolum; ut libe- naret eos qui timore mortis per totam vitam obnoxii
erant servituti. Nusquam enim angelos apprehendit, sed semen Abralice apprehendit. Unde debuit per omnia fratribus assimilari, ut misericors fieret, et fidelis pon­ tifex ad Deum, ut repropitiaret delicta populi. In eo enim, quod passus eat ipse et tentatus, potens est his qui tentantur auxiliari (Hebr. II, 11-18). Audimus Christum habentem fratres, audimus semen Abrahae; audimus per mortem eum qui habebat mortis impe­ rium destruentem; audimus tentatum; audimus pas­ sum, et dubitamus Christum Primogenitum totius creaturæ secundum Incarnalionis profiteri myste­ rium? Cum denuo beatus Apostolus, in quo eum Pri­ mogenitum debemus accipere testimonio suæ præ­ dicationis .ostendat: Scimus, inquiens, quoniam dili- gentibus Deum omnia cooperantur in bonum, his qui
secundum propositum vocati 'unt sancti. Nam quos præscivit et prædestinavit conformes fleri imaginis Filii ejus, ut sit ipse Primogenitus in multis fratribus (Rom. VII, 28, 29). Qui ergo secundum deitatem semper Unigenitus fbit sine fratribus, factus est se­ cundum hominem Primogenitus in multis fratribus. Quod evidentius illo riirsus Apostoli testimonio per­ docetur: ubi Primogenitus ex mertuis nominatur (Co­ loss. t, 18). Quid enim est Primogenitus ex mortuis, nisi primus ex peccatoribus hominibus homo Christus Jesus in Dei Filium exaltatus? Natus autem est, non sic ex peccatoribus peccator, sicut ex hominibus homo, sed natus est homo, susceptus a Deo siue ullo peccato, ut peccatores homines reconciliaret Deo, liberatos ab omni peccato. Talem quippe hominem
oportuit a Deo suscipi, per quem possent homines Deo gratuita justificatione conjungi. Primogenitus igi­ tur est totius creaturæ (Coloss. I, 15), illius profecto de qua beatum apostolum Jacobum audivimus paulo ante dixisse : Voluntarie genuit nos verbo veri­ tatis, ut simus initium aliquod creaturæ ejus (Jac. I. i8). De hae creatura dicit etiam Paulus apostolus : Si qua ergo in Christo nova creatura (II Cor. v, 17). De qua edam David pracdixerat: Emitte Spiritum tuum et creabuntur, et renovabis faciem terræ (Psal. CIII, 30). Alioquin, si secundum divinam nativitatem Christus Primogenilus creatura totius accipitur, qui­ bus. testimoniis ante omnem creaturam Primogeni­ tus ex morluis ostenditur? cum dici non possent mortui; qui necdum fuerant vel creati. Unigenitum
ergo Christum cognoscimus ex Patre, Primogenitum profiteamur (al. profitemur) ex virgine : in illa quippe nativitate vere est Unigenilus, in qua sine initio de solo Deo solus natus est Deus : in hac autem nativi­ tate Primogenitus eat totius creaturæ (Coloss. I, 16), id est eorum quos in fratres sibi per fidem dignatus est adoptare. Quotquot autem receperunt eum, dedit eis potestatem filios Dei fieri, his qui credunt In no­ mine ejus (Joan. i, 12). Haec generatio in secundo quoque psalmo cognoscitur prædicata, ubi Christus ex persona suscepti hominis dicit: Dominus dixit ad me, Filius meus es tu, ego hodie genui te (Psal. II, 7). Quod ut secundum Incarnationis futuræ mysterium, dictum esse monstraret, adjunxit : Postula a me, et dabo tibi gentes hæreditatem tuam et possessionem tuam
terminos terræ. Quomodo enim secundum formam Dei terminos terræ possidendos peteret, cum regnum coelorum, quod majus est, suis fidelibus promittat et donet ? lUe ergo qui permanens in forma Dei pro sa­ lute servorum factus est servus, secundum servilem formam, ut acciperet gentes hæreditatem et posses­ sionem, terræ terminos postulavit, qui secundum di­ vinam naturam sicut universa, quae in 57 cœlo sunt et in terra, visibilia et invisibilia cum Patre fecit, ita cum Palresemper universa possedit. Hanc gene­ rationem quam psalmus secundus insinuat ad Incar­ nationis mysterium pertinere, liber Actuum aposto­ lopus. Paulo in synagoga loquente, testatur; cujus JX ad Judæos hujuscemodi reperitur: Et nos vobis annuntiamus eam quæ ad patres nostros repromissio
facta est, quoniam hanc Deus adimplevit filiis nostris, resuscitans Jesum; sicut et in psalmo secundo scriptum est : Filius meus es tu, ego hodie genui te (Act. XIII, 52). Hoc igitar quod psahnus dixit, secundum id Aposto­ lus ostendit ad Filium dictum, secundum quod a mortuis prædicat suscitatum. Attendatur ergo quae a mortuis in Christo natura surrexit, et intelligetur se­ cundum quid Christus hodie genitus terminos terræ possidendos accepit. Agnoscatur itaque in Cbristo proprietas utriusque naturae, ut sine errore possit intelligi, et creatus, et fundatus, et genitas : genitus quippe est et fundatus secundum quod de Domino inenarrabiliter natus est Dominus; creatus autem secundum humanam generationem qua de ancilla na­ tus est servus, ut quem ante omnia solum Pater ge-
uuit ex natura, pro nostra salute generaret ex gratia. Quocirca utramque debemus in Christo Domino na­ turam agnoscere, ut nec adversus creatorem videamur superbi, nec beneficii nostri Salvatoris existamus (al. existimemur) ingrati, ne apud Salvatorem ipse sibi deneget quam quaerit salutem, qui Creatoris de Deo Patre veram denegat deitatem.
Objectio i. Sed qui præsumunt irrationabiliter di­ cere de Patris substantia natum esse Filium, do­ ceant per Scripturas tamen quomodo non sit erroris falsa professio, qui cum dicit inenarrabilem esse ge­ nerationem ejus, asserat eum de Patris esse natum substantia.
Responsio. Assertionis defectus agnoscitur, quande quis ita fidei alterius destruere nititur regulam, ut
credulitatis suæ firmam noliL proferre sententiam. Nos idcirco Filium Dei de Patris substantia natum, hoc est, de eo quod Pater est, credimus et fatemur. Quoniam quidquid substantia Dei non est, non pos sumus ut Deum vel adorare, vel colere, præceptum legis sollicitius observantes quo dicitur: Audi, Israel, Dominus Deus tuus Dominus unus est. Et, Dominum Deum tuum adorabis, et illi soli servies (Deut. vi, 4, 13). Quem Deum, non Patrem solum credimus, sed Pa­ trem, et Filium, et Spiritum sanctum. Fides enim nostra, qua unum Deum colimus, et timemus, nee unione persona Ii contrahitur, nec substantiali diver­ sitate disjungitur : ne aut deos gentiliter colamus di­ versas colendo substantias, aut Filium et Spiritum cum Sabellio denegemus, non servantes in Trinitate
personas. Hujus fidei rectam credulitatem, non so­ lum prophetica, sed et apostolica nobis insinuat in veritate doctrina. Nam Isaiæ (al. Isaias), cum Dei visione dignus efficitur, hujus fidei credulitas intima. tur, duobus seraphin tertio clamantibus : Sanctus, sanctus, sanctus (Isai. vi, 5); et semel inferentibus : Dominus Deus Sabaoth. Quid est quod tertio Sanctus dicitur, si non trina est in Divinitate persona ? Cur semel Dominus Deus dicitur, si non una est in Divi­ nitate substantia ? Dominus quoque per Moysen vo­ lens benedicere populum, hoc benedicendum tenore mandavit: Sic (inquiens) benedices populum meum, et ego benedicam eos. Benedicat te Dominus, et custo­ diat te; illuminet 58 Dominus faciem suam super te, et misereatur tui. Attollat Dominus faciem suam super
ic et det tibi pacem (Num. vir 23-26). Ter Dominus dicitur, et unus semper Dominus nominatur, ut in Trinitate, quae verus est Deus, nec confundatur pro­ prietas personarum, nec substantialis unitas denege­ tur. David quoque Deo per omnia placitus, sub hac credulitate populo fideli divinæ benedictionis gra­ tiam his verbis exoptat infUndi : Benedicat nos Deus, Deus nOster, benedicat nos Deus, et metuant eum om­ nes fines terræ (Psal. LXVI, 8). Cui sententiæ beatus concordat Apostolus, qui cum quodam loco dixisset: Unus Deus Pater, ex quo omnia, et nos in ipso; et unus Dominus Jesus Christus, per quem omnia, et nos per ipsum (I Cor. VIII, 6), de Spiritu sancto quoque diceret: Nolite contristare Spiritum sanctum Dei, in quo signati estis in diem redemptionis (Ephes. IV, 30).
Cum se dixisse meminisset ex Patre a per Filium in Spiritu sancto, ut hanc Trinitatem unum Deum esse monstraret, alio loco ait: Quoniam ex ipso, et per ipsum, et in ipao sunt omnia. Et quod singulariter in­ . tulit: ipsi gloria in sæcula sæculorum (Rom. XI, 36). Ex substantia Patris natum Filium, et fides Christiana recte praedicat, et sancta Scriptura commemorat, Paulus apostolus de Filio Dei dicit, Qui cum sit splen­ dor gloriae, et figura substantiæ ejus (Hebr. i, 3). Do­ minus denuo dicit ad Jeremiam : Super montes accipe planctum, b et homines non audierunt vocem substantiæ meœ, a volatilibus cœli usque ad pecora (Jerem. ix, 10). Filium autem Patris esse substantiam, Sapientiæ liber evidenter ostendit, dicens : Esca angelorum nutristi populum tuum, præparatum panem de cœlo præstitisti
eis, sine labore, omne delectamentum in se habentem, et omnem suavitatis saporem: substantiam enim tuam et dulcedinem tuam, quam in filios habes, ostendebas (Sap. xvi, 20, 21). Panem de coelo datum subsitantiam et dulcedinem Dei esse Scriptura testaiur: panem vere de cœlo datum Filium Dei esse, ipsius Filii verbis ostenditur, qui ait: Ego sum panis vivus, qui de cælo descendi (Joan. VI, 41). De quo David ait: Panem angelorum manducavit homo (Psal. LXXVII, 25). Ecce de substantia Patris exstitisse Filium, non solum ra­ tionabiliter credimus, verum etiam testimoniis appro­ bamus, Scriptura dicente: Qui diligit genitorem, dili­ git eum qui natus est ex eo (I Joan. v, i); quoniam fides vefa quod credit, non nescit, etiamsi nondum potest videre quod sperat et credit. Hi vero qui Fi-
lium de Patris substantia natum denegadt, debent utique dicere, unde arbitrentut Dei Filium exstitisse: utrum de nihilo, an exaliquo? Si de nihilo exstitit, creatura dicendus est, non creator. Si autem de ali­ quo dicatur, sic etiam id ipsum Deus fecit unde Filium genuit. An forte coœternum dicitur aliquid habuisse unde posset Filium generare? Si coæter­ num aliquid æstimatur unde genitus Filius creditur, Manichæorum error hac assertione firmatur. Si autem non fuit aliquid unde generaretur Filius, nec tamen de substantia Patris dicitur natus, hoc superest, ut .evidenter ex nihilo Dei Filium exstitisse fateantur qui eum in divinitate minorem praedicare contendunt.
Sed forsitan dicitur ex voluntate Patris natum esse Filium : dicatur ergo utrum ex se an aliunde Pater Filium genuit? Si enim ex se ipso genuit, non potuit voluntas 59 generationem præcedere, quia nefas est credere in Deum aliquid quod non semper fuit no­ viter accidisse. Unde cognoscitur quoniam Deus om­ nem quidem creaturam de nihilo condidit voluntate sua, Filium vero substantia genuit vel natura. Si au­ tem aliunde Filius dicitur natus, aut ex nihilo ejus origo asseritur, aut (sicut superius dictum est) ex­ cepto Deo, semper aliquid fuisse contra regulam veræ fldei praedicatur. Beatus quippe Apostolus sciens Filium ex Patris essentia verum Deum geni­ tum, et ob hoc cum Patre unum Dominum Deum, nec immemor præcepti dominici, quo prohibemur
duobus dominis deservire, Domino Christo sicut vero Deo præcepit serviendum, quem aequaliter cum Patre noverat honorandum, ipso Demino dicente : Ut omnes honorificent Filium, sicut honorificant Patrem (Joan. v, 23). Quem verum Deum Joannes apostolus, ipso in se Domino loquente, testatur dicens : Ut simus in vero Filio ejua Jesu Christo; hic est verus Deus et vita æterna (I Joan. v, 20). Quocirca veræ fldei tenenda est regula, qua Dei Filius de Patris substan­ tia, hoc est, de eo quod ipse est, ineffabiliter sine initio natus creditur, et verus Deus cum Patre coli­ tur, et tenetur (al. timetur). Quia nec Christianis licitum est, ei qui natura non est Deus, sicut vero Deo servire; nec cuiquam tas est, Christo unigenito Dei Filio, non sicut vero Deo servire. Nam eum qui
servit Christo, placere Deo beatus Paulus, qui diis (al. his), qui natura non sunt dii, serviendum inter- dixerat, evidentissime manifestat, dicens: Non est Dei regnum esca, et potus, sed justitia et pax, et gau­ dium in Spiritu sancto: Qui enim in hoc servit Christo, placet Deo (Rom. xiv, 17). Quocirca cognoscentes Christum verum Deum esse, non audeamus eum ab aequalitate paternæ substantiae separare : verus enim Deus est qui natura Deus est; natura autem Deus est qui deitatem ex aeternitate vera nativitatis habuit, non ex c gratia donationis possedit. Quod enim nasci­ tur, connexum est genere; quod vero adoptatur, sola provehitur largitate.
Objectio 5. Perturbationes mentium, quæ sine ra­ tione dicuntur, cum hortantur adverti, veritas non
videtur ab eis comprehendi, nec proflteri I ob hoc quod absurdum sit dicere vel credere Patrem et Filium ingenitos esse. Qui sibi suadet ista excogitare, ipse se vult fraude decipere, quæ quidem exigit illis hoc dici qui Patrem et Filium æquales asserunt esse.
Responsio. Perturbant quidem mentes, aut ignavas, aut inscias, qui voluerint Patrem et Filium ingenitos dicere; sed non hoc faciunt qui cognoscuntur æquales Patrem et Filium prædicare. In duobus enim inge­ nitis diversa Divinitas invenitur. In uno autem ge­ nito (al. unigenito), ex uno ingenito, naturalis unitas demonstratur. Duo quippe ingeniti non possunt unam habere naturam, ubi nec unus in uno veram ex se
a Abest per a ms. Corb.
b Et super semitas deserti IUtIU''', quia defecerunt ex eo quod non sunt. Hæc Ycrba adduntur in me. Corb.
c Ms. Corbo, ex gratiæ donatiione.
generationem invenit, nec unus ex uno vere in se substantiam natiritatis agnoscit. Nos autem Patrem et Filium, nec duos ingeuitos dicimus, nec duos ge­ nitos appellamus, nec personaliter confundimus, nec substantialiter separamus. Et ideo aequales sine am­ biguitate dicimus, quia diversos a se nullatenus in­ venimus : unus unum genuit, unus de uno natus 60 est. Et quia de incommutabili Patre incommuta­ bilis Filius exstitit, et Pater æternus et perfectus coæternum perfectumque Filium genuit, propterea Filius veram quam habet ex vero Patre substantiam, nec minorem habere potuit, nec diversam. ConLume­ lia est quippe divinæ naturæ, si Pater Filium gene­ rans non potuit esse in Filio quantus permanet in seipso, et genilori (quod nefas est) potentia naturalis
adimitur, si Filio paternæ substantiæ aequalitas ab­ negetur, cum hanc apostolica doctrina non taceat, evangelista Joanne dicente : Propterea volebant eum Judæi interficere, quia non solum solvebat sabbatum, sed et Patrem suum dicebat Deum, æqualem se faciens Deo (Joan. v, 18). Quam aequalitatem non malevola Judæorum adversitas (sicut quibusdam videtur) obje­ cit, sed evangelistæ veridica prorsus auctoritas de­ claravit. Qui sicut vere dixit Jesum solvisse sabha­ tum, vere etiam Patrem suum dixisse Deum, ita vere dixit per professionem paterni nominis æqualem se fecisse divinitati et omnipotentie genitoris. Hanc æqualitatem in se ipse verus Filius praedicans et de­ monstrans ait: Ego et Pater unum sumus (Joan. x, 30). Et alio loco, Omnia quæ Pater facit, eadem et
Filius facit similiter (Joan. v, 19). Idem ipse dicit: Pater, clarifica Filium tuum, ut et Filius clarificet te (Joan. XVII, 1). Et alio loco : Ut omnes honorificent Filium, sicut honorificant Patrem (Joan. v, 23). Et alia multa, quae prolixitatem vitantes omisimus. .Equalem se itaque Deo per professionem paterni hominis facere, unum cum Patre esse, omnia quæ Pater facit, eadem similiter facere, clariticatus, et ipse clarificare, æqualitatem sibi paterni honoris exigere, sicut minori non competunt, sic aequalem, remoto scrupulo dubitationis, ostendunt.
Objectio 6. Interea dum de lumine dicitur, non in­ telligunt quod scriptum est, quia alius est Pater lu­ minis, et alius est qui lumen est appellatus, et lucet in tenebris, et tenebræ eum non comprehenderunt.
Idcirco debet adverti quid lex mandat vel instruit mentes hominum, quia inter illum auctorem luminis et istud lumen in tenebris lucens, quod illuniinat omnem hominem venientem in hunc mundum, per quod vita factus est Filius, et lux est ostensus homi­ num, illo quod ostenditur factus, non est Pater, et æquatis esse non potest.
Responsio. Hoc semper Patris et Filii demonstrat æqualitas, ut quidquid fuerit derogationis vel hono­ riticentiæ simul sit utrique coiumune. Quo fit ut, dum contra fidei normam Filius a Patris æqualitate discernitur, magis Patri quam Filio detrahatur. Quod hujns loci manifestius demonstrat assertio, qua dum
Filius solus lumen appellari creditur, ipsi Patri, qui lumen genuit, nomen luminis abnegatur. Qui autem non substantialiter possidet nomen luminis, non, po­ test habere substantialiter vocabulum Deitatis. Beahis quippe Joannes apostolus dicit: Quoniam Deus lux est (1 Joan. i, 5). Si ergo qui Deus est lux est, qui lux non est Deus non est; quare lumen ex lumine credendus est Filius, quia de Deo natus est Deus, ne dum Filius lumen dicitur, Deus Pater intolerabiliter blasphemetur. Ac ne putemus Patrem conjectura magis quam veritate lucem dicere, necesse habemus hoc quoque testimoniis approbare. In sanctis eloquiis de Sapientia dicitur : Omnium mobilitantium (al. om­ nibus mobilibus, vel omnium mobilitatum) mobilior eat Sapientia : attingit autem ubique propter suam
munditiam; vapor est 61 autem virtutis Dei, et ma­ nalio quædam a claritatis omnipotentis Dei sincera. Et ideo nihil inquinamenti in illam incurrit, candor est enim lucis æternæ, et speculum sine macula Dei ma. jestatis, et imago bonitatis illius. Candor lucis aeternae Sapientia dicitur, quam lucem æternam Patrem esse universa Christianitas profitetur. Quod si forte aliqui putant istam lucem aeternam, cujus Sapientia candor est, Patrem accipi non debere, necesse est ut, dum Deum Patrem lucem æternam denegant, aliam lucem aeternam quaerant, cujus esse candorem Sapientiam evidenler ostendant. Sed ipsi noverint quomodo pos­ sint, aut lucem quæ Deus non sit, aut alteram lucem, præter Sapientiam, quæ Deo coæterna sit, invenire. Cognoscatur ergo lux esse Pater luminis, ut saltem
sic Filius Patri non dubitetur vel negetur æqualis. Uno jam testimonio Deum Patrem lucem esse docui­ mus, melius est si id ipsum apostolica quoque præ­ dicatione monstremus. Beatus Paulus filios Dei nos testatur, dicens: Quicunque Spiritu Dei aguntur, hi filii sunt Dei: non enim accepistis spiritum servitutis iterum in timore, sed accepistis spiritum adoptionis fi­ liorum, in quo clamamus, Abba, Pater. Ipse Spiritus testimonium reddit spiritui nostro quod simus filii Dei (Rom. VIII, 14, 15, 16). Joannes etiam evangelista dicit: Quotquot autem b crediderunt in eum, dedit eis potestatem filios Dei fieri (Joan. i, 12). Ut igitur Pau­ lus Deum, cujus filii sumus, lucem esse monstraret, eosdem iilios lucis quoque filios appellavit, ita dicens: Vos autem fratres non estis in tenebris, ut vos dies ille,
tanquam fur, comprehendat; omnes enim vos filii lucis estis, et filii diei (I Thess. v, 45). Et Filius ad disci­ pulos: Ut sitis filii Patris vestri, qui in cælis esi (Matth. v, 45). Ipsum vero Filium lucem esse nullus poterit abnegare, de quo evangelista dicit: Erat lux vera quæ illuminat omnem hominem venientem in hunc mundum (Joan. i, 9). Et rursus : Et vita erat lux ho­ minum, et lux in tenebris lucet, et tenebræ eam non comprehenderunt (Ibid., 5). Ipse quoque Filius lucem se esse propria voce testatur: Ego sum (inquiens) lux mundi (Joan. VIII, 12). Ut autem agnoscatur Pater in Filio, lumen in lumine esse, in Joannis testimonio perdocetur, qui ait : Deus lux est, et tenebræ in eo
a Ms. Corb., caritatis.
b )15. Corb., receperunt eum.
non sunt ulllæ : atque subjunxit : Si in lumine ambule­ mus, sicut et ipse est in lumine, societatem habemus ad invicem (I Joan. i, 5, 7). Quod ut se de Patre dixissc monstraret, adjunxit: Et sanguis Jesu Filii ejus mundat nos ab omni peccaro (lbid., 7). Patrem, quem lucem dixit, in lumine esse asseruit: Quod ergo istud est lumen, nisi lumen verum, quod illumi­ nat omnem hominem venientem in hunc mundum (Joan. i, 9) ? Ostensum est igitur Patrem esse lumen, sicut est Filius lumen; demonstratur etiam Filius dies sicut et Pater est dies, propheta dicente : Evan­ gelizate de die in diem salutare ejus (Psal. xcv, 2). Quapropter agnoscatur Pater esse in Filio lumine, et Filius in Patre lumine, ipso de se lumine protestante : Ego in Patre, et Pater in me (Joan. XIV, 12); tan-
quam diceret : Ego in lumine, et lumen in me. Et ubi non invenitur diversitas luminis, non nege­ tur æqualitas deitatis : ne dum Deus lux esse apos­ tolica prædicatione dicitur, |ille qui lumen esse non dicitur Deus etiam esse (quod ncfas est) abnegetur.
Objectio 7. Omisimus (al. Admisimus, vel amisi­ mus) superfluas rationes, quæ fastidium non facerent 62 auditoribus, el ad hoc responsum est, ad quod sententia inquirebat expositionem. Et quia inter Pa­ irem et Filium distantia est, et quod dicitur non est, eo quod inter illos differentia non sit, ipse Sal­ vator dicit, qui credendus est : Alius est qui teatimo­ nium perhibet de me (Joan. v, 32). Item, ipse Filius dicit de Spiritu sancto : Et alium Paracletum mittam
vobis (Joan. xiv, 16). Alium dixit Patrem, et alium dixit esse Paracletum, et cum non advertuntur di­ vina jura et sacramenta, efficiuntur homines pagani- talis professores, cum asserunt Patrem et Filium et Spiritum sanctum unum esse Deum.
Responsio. Vera fides nunquam superfluas, sed rectas semper habet et habuit rationes, nec ex his aliquod fastidium nascitur, si modo absque conten­ tionis studio veritas audiatur, quæ ob hoc alium dixit Patrem, ut personas discerneret, non ut substantia­ lem distantiam demonstraret: nam cum alium dixit, ostendit se propriam habere personam; Patrem vero nominans, demonstravit se unam cum eo habere substantiam, hoc modo : si enim Pater, qui testimo-
nium perhibet Filio vere alius est, ut utriusque per­ sona discernatur, vere et Pater est, ut substantialis unitas demonstretur. Quod si vera est paternitas Pa­ tris, vera est etiam nativitas prolis; et si est Filii vera nativitas, inter Patrem Filiumque substantialis non potest esse diversitas. Vera enim et aeterna sub­ tantia, de qua vera nativitas exstitit, sicut generando minui dividique non potuit, ita in se tota perma­ nens totam se coæternæ veritati nativitatis indulsit, ut scilicet gignentis genitiqne non solum æqualitas absque diversitate consisteret, sed etiam sine confu­ sione detrimentoque naturalis unitas permaneret. Di­ vinæ quippe nativitatrs , et nomen, et veritas sicut
discretam monstrat gignentis genitique personam, sic diversam non sinit putari substantiam. Alius ergo propterea dictus est Pater, ut generationis veritas monstraretur, non ut putaretur aut prior aut potior : nam si potiorem accipere debemus quem audimus alium dici, compellimur etiam Paracletum Spiritum, pro eo quod alius dictus est, potiorem Filio confi­ teri : sicut enim Patrem alium Filius dixit, ita Para­ cletum alium nuncupavit. Si placet igitur, et hoc fidei veritas exigit, ut melior putetur qui alius dicitur, quoniam Pater alius est dictus, et alius Paracletus, ex hoc jam Filius subjiciatur ambobus, ut saltem sic Paracletus coæquetur Patri, qui pro eo quod alius nuncupatus est, Filio dicitur anteponi; ut hujus communione pronominis, in Patre et Paracleto de-
monstretur communio deitatis; si autem Paracletus, licet alius dicatur, tamen Filio non præfertur, nec Pater ideo præferendus est Filio, quia alius dicitur : hoc enim pronomine, personarum ostenditur discre­ tio, non naturae. Denique ne Mei ambiguitate veri­ tatis regulam deserentes, per devios circumferamur errores, ipse Dominus nobis, et unam se cum Patre retinere substantiam, et alteram se demonstravit ha­ bere personam, dicens in Evangelio : Ego et Pater unum sumus (Joan. x, 30). Quod dictum, hi qui divinae unitatis in Patre et Filio significationem tenuare con­ tendunt, non ad substantialem unitatem, sed ad vo­ luntatis student referre concordiam. Quod si sic Do­ minus vellet intelligi, posset dicere : Ego et Pater unum volumus; non, Ego et Pater unum sumus. Sed
nunc eligat quisque quod velit; utrum in Deo 63 aliud putet esse et aliud velle; an hoc credat esse quod velle, ut ei possit hujus dicti dominici mani­ festius veritas apparere. Si enim aliam dixerit in Deo voluntatem , quae velle dicitur, et aliam essentiam, quæ esse cognoscitur, ad voluntatem referri non po­ test, quod secundum essentiam dictum est : Ego et Pater unum sumus. Esse enim ab essentia dicitur; si autem hoc in Deo (sicul certum est) putatur esse quod velle, dum voluntatis unitas asseritur, substan­ tialis etiam unitas non negetur, ut et in eo quod dixit unum agnoscatur non aliud esse quam Pater est, et in eo quod dixit sumus agnoscatur non ipse Filius esse qui Pater est. Hanc Patres nostri per om­ nia Christi sectati doctrinam, unius esse suBstantiae
Patrem Filiumque dixerunt. Quod Graece Homousion dictum est, illa scilicet ratione quoniam in Græci. nova tunc emerserat haeresis, quae unigenitum sepa­ rare nitebatur a substantia genitoris; ad hoc ut quisquis illam doctrinam reciperet, non creatoris cultor, sed creaturae potius appareret. Mirum autem est quod in hoc nomine sonus tantum a quibusdam attenditur, nec dicti intelligentia investigatur, cum pleraque non sint antiquitus dicta, et pro temporum causarumque opportunitatibus professioni fidei repe. riantur inserta. Sicut ingenitus Pater, nusquam in Scripturis canonicis legitur, et tamen secundum fidei veritatem ingenitus prædicatur : adversus Sabellium scilicet qui Patrem Filiumque non communione sub. stantiæ unum intelligit, sed personat! singularitate
confundit. Quod si sonus, non sensus consideratur in verbis, non censeatur Ecclesia nomine catholico, quod nec in Veteri nec in Novo reperitur positum Testamento. 8i vero hoec omnia , cum in nullo sint canonico volumine, digne tamen tenentur in lide, cur nobis in Homousion putetur prohibendum , non sonum dicti considerare, sed sensum; nec attendere novitatem verbi, sed virtutem intelligere sacramen­ ti? Mirum est autem eos qui pro unius substantiae credulitate volunt nos homousianos dici, quomodo Be nolunt Triusianos pro tribus et diversis substan­ alis appellari; quamvis etsi tali nomine censeri fu­ giant, hoc eos tamen esse qualitas suae credulitatis ostendat. Digne itaque Patrem et Filium, et Spiritum sanctum, personarum proprietate servata, unum co-
limus Deum; quoniam fides vera, nec tres deos re­ cipit, quod faciunt pagani multicolæ, nec Deum suum creatum asserit, quod cultores prædicant crea­ turæ.
Objectio 8. Scelus et valde esse blasphemum ad­ vertant homines, qui salutaria præcepta cupiunt sec­ tart: nam falsitas professionis nunquam prodesse eis poterit, qui quærunt a injuriando Deum per blasphe­ miam colere vel venerari. Si ab hominibus non to­ teratur injuria, ab ipso Domino auctore qualiter po­ terit tolerari? Ostendit enim circa infideles suam ob- jurgationem, dicendo : Populus hic labiis me| honorat, cor autem eorum longe est a me (Isai. XXIX, 13)
Responsio. Apostolica fides Deum non injuriat, sed honorat, quæ divinam substantiam nec minorari po-
tuisse asserit nec mutari; et. ideo Filium aequalem Patri praedicat, quoniam nna utriusque substantia 64 perfectionis suæ plenitudinem in utroque conservat. Tunc ergo Deo infertur injuria, quando per diversi­ tatem divinitatis cum creatore colltur creatura; cum creationis nomen in eo sit tantum accipiendum in Filio, quod pro redemptione hominum ex hominibus factus est homo. Spiritum quoque sanctum, si crea­ turam Dominus vellet intelligi, nunquam præciperet sibi et Patri in sacramento baptismatis copulari, di­ cens : Ite, docete omne' gentes, baptizantes (al. bapti­ zate) eos in nomine Patris et Filii, et Spiritus sancti (Matth. XXVIII, 19).
Objectio 9. De generatione autem ejus quod dictum est : Ex utero ante luciferum genui te (Psal. CII, 5),
quis dubitet de carnali nativitate fuisse dictum? cum ipsa anto scriptio ostendat tibi ad intelligendum quod dicit propheta, quod in splendoribus sanctorum ante luciferum genitu. sit. Et splendor sanctorum (Ibid.) praeconium ostenditur esse prophetarum, et eorum vaticinatio de eo fuisse adimpleta ut manifestaret ipsam esse et propheta dicendo : Ex utero ante lu­ ciferum genui te, et splendidum contigit, quod per virginem nasci eum os propheticum ante dixit. Quis dubitet hanc nativitatem ita contigisse ut Scriptura memorat ?
Responsio. Multum fallilur qui hujus Scripturæ lo­ eum divinæ nativitati non credit convenire, et andiens
Deum dixisse : Ex utero ante lucriferum genui te, quia in Deo carnalis uterus non potest credi, aestimet hu­ jus loci sensum ei tantummodo generationi quæ se­ eundum carnem est coaptandum, cum præcedens versus divinae magis intellectum generationis insi­ nuet, quo Pater dicit ad Filium : Tecum principium (Ibid.), ut agnoscatur Patrem et Filium unum esse principium. Nomen vero uteri translato vocabulo dictum est, quo ipsa divina significaretur natura; sic­ ut corporalibus nominibus incorporalis substantia Dei assolet nominari, ut sensus hominum b consue­ tis naturae suæ vocabulis ad intelligentiam divinita­ tis possit adduci. Dicuntur enim oculi Dei omnia vi. dere, sicut scriptum est, In omni loco oculi Dei spe­ culantur bonos et malos (Prov. xv, 3). Quis autem
dubitet ita Deumper naturam suamtotum videre, sic­ ut eum per naturae infinitatem omnia fatemur im­ plere ? Sed et diversa corporalium membrorum voca­ bula ob hoc in Deo invenimus (ut dictum est) nomi. nari, ut per harum rerum eflicientias substantiae ip­ sius incorporalis proprietas possit intelligi. Sic ergo et hic se dixit ex utero Filium genuisse, ut quem au­ dinus ex utero genitum, a natura Patris nullus æs­ timet alienum. Quod autem ante luciferum dixit, os­ tendit Filii nativilalem perpetuam initio temporali non esse suhjectam : Lucifer enim stellæ vocabulum est, et in initio mundi, cum Deus luminaria et sidera condidisset, jussit ea esse in dies, et menses, et tem­ pora, et annos (Gen. i, 14), quibus nominum circulis tempus omne revolvitur. In splendoribus autem sanc-
torum, non recte intellecta sunt vaticinia propheta­ rum : splendor enim sanctorum non in ofiicio prae­ dicationis, sed in resurrectionis claritate consistit; de quo splendore Dominus dicit : Tunc justi fulge­ bunt sicut sol in regno Patris sui (Matth. XIII, 43). Hunc splendorem futuræ resurrectionis his verbis etiam Daniel propheta commemorat : Et multi dor­ mientium in terrae fossura, in opertione exsurgent, hi in vitam æternam, 65 et hi in opprobrium et confusio­ nem perpetuam : et intelligentes splendebunt, ut splen­ dor firmamenti, et ex justis multi, sicut stellæ in sæ­ cula (Dan. X!!, 2); hic autem splendor tunc sanctis a Domino tribuetur, quando secundum Apostoli dic­ tum, reformabit corpus humilitatis nostræ, conforme corpori claritatis suæ Philip. III, 21). In hoc ergo
splendore tunc integre sancti intelligent Patrem et Filium unum principium esse ; nec a se invicem, vel substantia, vel majestate distare. Licet ergo confitea­ mur Filium secundum carnem ex utero Virginis pro­ creatum, non tamen ambigimus de utero Patris, id est de Patris substantia genitum, imo sic confitemur Filium de c utero Dei verum Deum natum esse, sicut de Virginis utero verum non dubitamus hominem processisse, ne (quod absit) si de matris substantia verus homo natus credatur, et verus Deus de Patris substantia denegetur, potior æstimetur humana na­ tura quæ id quod est procreare potuit quam divina substantia, quæ verum Deum generare non valuit.
a .Ms. Corb., ad mjuriandum Deum.
b Ms. Corb., consuetudinis.
c Ms. Corb., de vero Deo.
Objectio 10. Non est minimum (al. nimium) dede­ cus, ut fraudibus propriis decipiatur male intelligens animus, ut aliquando duo dicantur esse unus, ali­ quando tres unus. Nunquid non occurrit beneficii munus, quando unus non est cum duobus designatusf Ludibrium est credere ex tribus partibus Deum unum constare, cum adhuc (quod pejus est) dicituf de eis quod sic credendus est unus Dens, cum non sit ipse Pater qui Filius, non ipse Filius qui Spiritus sanctus; de quibus profitentur differentias inter se habere, honorem vero unusquisque suum non posse habere, nisi malignum pectus eos in uno Deo inve­ niatur copulare.
Responsio. Nullis fraudibus, aut propriis aut alie­ bis, decipitur qui Deum unum sic colit, ut in Trini-
tate noverit, nec personas confundere, nec substan­ tiam separare. Et illam unam naturam unum Deum intelligit, in qua aeternitatem veræ divinitatis agno­ scit ; dicitur enim nobis: Audi, Israel, Dominus Deus tuus, Dominus unus eat (Deut. VI, 4). Item : Dominum Deum tuum adorabis, et illi soli servies (Ibid., 13). Quod si Dominum Deum solum Patrem accipere de­ bemus, Filio ergo nec ut Deo serviamus, nec eum adoremus, quidquid enim ad naturam Domini Dei solius non pertinet ut Deus a nobis adorari non de­ bet. Quid autem dicturi sumus de Filio, quem in cœ­ lis angeli omnesque virtutes adorant semper et lau­ dant, intantum ut etiam in forma servi positum, et propter passionem mortis paulo minus ab angelis minoratum, adorare angeli jubeantur, Moyse dicente:
Lætamini, cœli, simul cum eo, et adorent eum omnes angeli Dei (Paal. XCVI, 8). a Homines quoque huic adorationi David divinitus inspiratus, adjungens, ait: Adorabunt eum omnes reges terræ, omnes gentes aer. viunt (al. servient) ei (Psal. LXXI, 11). Quomodo ergo et ab hominibus et ab angelis adoralur, si ab unius Dei substantia separatur? Quomodo illi ser­ vitutem quæ Deo tantum debetur audemus exhibe­ re, si una non est illi natura cum Patre? Nam quia unus est Deus, ita nobis 66 dicitur per prophetam : Ego Deus, et non est alius præter me : justua et sal­ vans, et non est alius præter me : convertimini ad me, et salvi eritis, quia ab extremo terræ ego sum Deus, et non est alius. Per memetipsum juro, quoniam exibit (al. exivit) ex ore meo justitia, et verba mea non aver-
tentur : mihi enim inclinabit (al. inclinavit) universi­ tus genu, et jurabit (al. juravit) omnis lingua per Deum (Isai. XLV, 21, et seq.). Ecce Deus, qui in hoc loco se tantum dicens Deum, præter se alium non esse testatur. Quod si quisquam omnem hic noluerit Trinitatem accipere, cogetur hanc vocem soli Filio deputare. Quis enim Deus praeter quem alius non est nisi ille cui Isaias dicit : Laboravit Ægyptus, et mercatus Æthiopum et Sabaim (al. Saba) viri excelsi ad te transibunt, erunt servi, et post te sequentur alligati vinculis, et adorabunt te, et in te deprecabun­ fur, quoniam in te est Deus, et non est Deus præter te; tu enim es Deus, et nesciebamus, Deus Israel Salva-
tor. Erubescent et pudebunt omnes qui adversantur ei, et ibunt cum confusione (Ibid., 14, et seq.). Ecce in ipso est Deus, et præter ipsum non est Deus, et ipse est Deus Israel Salvator. Superius autem is qui dixit: Ego Deus, et non est alius praeter me, adjunxit: Justus et salvans, non est alius præter me. Quis autem juslus est, nisi cui David dicit: Dilexisti justitiam, et odisti iniquitatem (Psal. XLIV, 8) ? Quis vero est sale vans, nisi de quo angelus in somnis ad Joseph locu­ tus est, dicens : Joseph Fili David, noli timere b ac­ cipere Mariam conjugem tuam, quod enim in ea natum est, de Spiritu sancto est: pariet autem filium, et vo­ cabis nomen ejus Jesum I ipse enim salvum faciet po­ pulum suum a peccatis eorum (Matth. I, 20)? Cui vero convenit dicere : Convertimini ad me, et salvi eritis,
quia ab extremo terræ ego sum Deus, et non est alius (Isai. XLV, 22), nisi Filio? de quo David dicit, Remi­ niscentur et convertentur ad Dominum universi fines terræ, et adorabunt in conspectu ejus omnes patriæ gentium (Psal. XXI, 38). Quod ergo sequitur ; Per memetipsum (al. meipsum) juro, quis hoc credendus est dicere, nisi qui hoc modo invenitur Abrahæ ante jurasse? Hunc autem non Patrem, sed Filium asso runt, qui Filium a Patre secundum divinam naturam, minorem praedicare contendunt. Iste autem Deus, qui per semetipsum jurat, utrum majorem se ha­ beat, Paulus nobis beatus ostendit, qui ad Hæbræos scribens, ait : Abrahae namque promittens Deus, quo­ niam, neminem habuit per quem juraret majorem, ju. ravit per semetipsum, dicens : Nisi benedicens bene-
dicam te, et multiplicans multiplicabo te (Hebr. vi, 13). Iste ergo Deus, qui per semetipsum jurat quoniam nemiuem habet per quem juraret majorem : quid sequitur videamus : Quoniam exibit, inquit, ex ore meo justitia, et verba mea non avertentur : mihi enim inclinabit (al. inclinavit) universitas genu, et jurabit (al. juravit) omnis lingua per Deum (Isai. XLV, 23). De cujus ore ergo exiit justitia, nisi ejus de quo dixit Isaias : Egredietur virga de radice Jesu, et flos de radice ejus ascendet, et requiescet super eum spiri­ tus Domini (Isai. XI, 1). Et post paululum : Judicabit in justitia pauperes, et arguet in æquitate pro man­ suetis terram (al. terræ) (lbid., 4). Sequitur deinde : Iste Deus, prætor quem non est alius, et dicit: Verba mea non avertentur. Cujus autem haec 67 vox est,
nisi illius qui in Evangelio dicit, Cœlum et tetra trans­ ibunt; verba autem mea non transibunt (Matth. xxiv, 35)? Item adjungit, Deus iste præter quem non est alius, et dicit : Mihi enim inclinabit (al. inelinavit) universitas genu, et jurabit (al. juravit) omnis lingua per Deum. Hoc autem de quo intelligi debeat, Pau­ lus nobis, magisterio Christi doctus, ostendit, qui scribens ad Romanos sic ait: Nemo enim nostrum sibi vivit, et nemo sibi moritur. Sive enim vivimus, ' Domino vivimus : site morimur, Domino morimur. Sive ergo vivimus, sive morimur, Domini sumus (Rom. XIV, 7, 8). Et, ut se de Christo dixisse monstraret, adjunxit : ln hoc enim Chritus, et mortuus est, et re.
a Ita mI. At ed. habent Hominum quoque adora­ tionem.
b Me. Corb., accipe.
surrexit, ut mortuorum et vivorum dominetur. Tu , autem quid judicas fratrem tuum ? aut tu quare spernis fratrem tuum ? Omnes enim stabimus ante tribunal Dei (Rom. xiv, 9, 10)? Statimque ooc prophetiCum subjicit testimonium, dicens : Scriptum est enim : Vivo ego, licit Dominus, quoniam mihi flectetur omne genu, et omnis lingua confitebitur Deo (Isai. XLV, 24). Ante tribunal vero Christi nos astaturos (al. astituros) ipse denuo testatur, dicens : Omnes enim nos manifestari oportet ante tribunal. Christi, ut recipiat unusquisque propria corporis, prout gessit, sive bonum, sive malum (II Cor. v, 10). Ipsi quoque omne genu flectendum idem docet apostolus, dicens : Ut in nomine Jesu omne genu flectatur, coelestium, terrestrium, et infer­ norum : et omnis lingua confiteatur quia Dominus
Jesus Christus in gloria est Dei Patris (Philip. II, 10, 11). Jam nunc omnia quæ superius dicta sunt denuo consideremus. Dicit Deus ; Ego Deus, et non est alius præter me. Et in persona Filii dicit Isaias : Quoniam in te est Deus, et præter te non est Deris ; tu enim ea Deus, et nesciebamus. Deus Israel Salvator (Isai. XLV, 15). Deus autem Israel Deus unus est. Sequuntur autem caetera quae testimoniis supradictis ad Filiumi ostendimus pertinere : ipse enim per semetipsum jurat, neminem habens majorem; ipse populum suumsalvat; ipse juste judicat; ipsi flectitur omn genu, coelestium, terrestrium, et infernorum; ips omnis lingua confitetur, a quo est retributio reddenda factorum. Ipse ergo, de quo hæc omnia dicuntur per prophetam dicit: Ego Deus, et non est alius præ
ter me. Nunquidnam Deum istum, præter quem alius non est, ita solum Filium accipimus, ut ab eo Pa­ trem et Spiritum sanctum separemus? Absit : hoc enim impossibile est. Nam præter Deum Patrem Deus Filius non est, quia de Patre est, et in Patre est. Præter Patrem et Filium Spiritus sanctus non est, qaia Patris et Filii Spiritus est, et in Patre et in Filio est. Unde cognoscitur quoniam ista Trinitas unus Dominus Deus est, de quo dicitur : Audi, Israel, Do­ minus Deus tuus, Dominus (al. Deus) unus est (Deut. VI, 4). Et : Dominum Deum tuum adorabis, et illi soli
servies. Huic Domino etiam Isaias propheta dicit: Domine, præter te altum non novimus, nomen tuum nominamus. Hoc autem nomen Salvator noster osten­ dit, dicens discipulis suis : Ite, docete omnes gentes, baptizantes eos in nomine Patris et Filii et Spiritus sancti (Matth. XXVIII, 19). Istud est nomen Domini, præter quem alium non novimus, et cujus nomine nominato, a morte liberamur, de potestate tenebra­ rum 68 eruimur, ut in regnum Filii transferamur. In Patre ergo et Filio et Spiritu sancto unitatem sub. stantiae accipimus, personas confundere non audemus. Beatus enim Joannes apostolus testatur, dicens : Tres sunt qui testimonium perhibent in coelo, Pater, Ver­ bum, et Spiritus ; et tres unum sunt (I Joan. v, 7). Quod etiam beatissimus martyr Cyprianus, in epistola
de Unitate Ecclesiæ conlitetur, dicens : Qui pacem Christi et concordiam rumpit, adversus Christum facit; qui alibi præter Ecclesiam colligit, Christi Ecclesiam J spargit. Atque ut unam Ecclesiam unius Dei esse monstraret, hæc confestim testimonia de Scripturis inseruit. Dicit Dominus : Ego et Pater unum sumus. Et iterum : De Patre et Filio et Spiritu sancto scri­ ptum est: Et tres unum sunt. Nam et in libro de Ora­ tione dominica, ut ostenderet Trinitatem unius dei­ tatis, esse nec inter se aliquam diversitatem habere, Danielem et tres pueros, ternarum horarum circulis revolutis, orationem fundere solitos memoravit. Ubi et in trium horarum curriculo, et in unius orationis onicio, unum Deum esse Trinitatem evidenter osten­ dit. Non ergo ex tribus partibus unum colimus Deum,
sed apostolicæ fidei regulam retinentes, perfectum et consempiternum Filium, de perfecto et sempiterno Patre, sine initio genitum, et potestate non impa­ rem, et natura fatcmur æqualem. Sanctuiu quoque Spiritum non aliud fatemur esse quam Deum, nec a Filio nec a Patre diversum, nec in Filio nec in Patre confusum. Unus est enim atque idem Patris et Filii Spiritus, totus de Patre procedens, totus in utroque consistens, nec est divisus in singulis, quia insepa­ rabiliter est utrisque communis.
