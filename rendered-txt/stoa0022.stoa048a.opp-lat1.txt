EPISTOLÆ DUÆ DE MONACHO ENERGUMENO
In exemplari
S.
Germani ad Pratum Scholasitcorum, post tres libros de Officiis, hæ duce Epistolæ
_
sequebantur. Priorem esse Ambrosii persuadebat materia ad illud tempus
accommodata
de Antonio, Hilarione, Machario, Gervasio, Prothasio, de Mediolanensi
civitate
in qua scriptam fuisse constat. Illud tantum u: dubitaremus fecit, quod vocet Germanicos et Anglicos et Italicos. Posterior minus habet Ambrosii : aed tamen appressimus utramque, quia utramque antiquam esse et utilem judicavimus.
EPISTOLA PRIMA.
Vir quidam religiosus atque in monachico habitu I constitutus tunc, nostro tempore nunc antiqui hostis est inaudita tentatione pulsatus, ita ut idem mali­ gnus spiritus vestimentorum ejus particulas et extra illum etiam incompositas, immunda colluvione cre­ brius foedaret. Quae intantum erat horrenda, fctida et noxia, ut pars vestium quam tetigisset, nullius
[Forte
nulli,
aut
nullius rei] deinceps esset usui apta, quamquam fuisset abluta. De qua cum inter­ rogatus fuissem, cur omnipotens Deus talem versuto serpenti potestatem in eum dedisset, ut cordis ejus immunditiam foris ostenderet, quod numquam in exteriori habitu fecisset, nisi interiorem omnino corrupisset, scilicet aut infidelitate et blasphemia , aut certe inani et vana gloria, respondi : Sanies
quippe inlus in corde foras per vestimenta manavit. Quem quia longe positus erat, ego quidem non vidi, sed tamen, ut arbitror, haec in illo vere prævidi. Quod si ita non est, numquid tamen factum putatur sine causa et propterea gestum, ut in eo munditiam cordis foeditas illa servaret, nec hanc callidus hostis inani gloria foedaret: sicuti Paulus ne de revelationis magnitudine timeret, stimulum carnis accepit. Si itaque horum quodlibet, aut certe si non fuerit, numquid tamen quod ad extremum posilurus sum verum non erit? Verum est omnino. Verum est quod dico, non esse colluvionem illam extrinsecus animae noxiam, si ipsa servare studuerit intus cordis munditiam. Interea sicut tu ipse judicare curasti, audio quosdam apud vos dicere : Non posse aliquem
in patria suæ nativitatis perfectum esse, illud in ar­ gumentum assumentes, quod Dominus dixit : Nemo propheta acceptus est in patria sua
(Luc.
IV). Quos primum oportet ratione veritatis refelli, et sic demum qualiter intelligenda sit prolata sententia demon­ strari. Audiant igitur patienter qui hæc dicunt, quia dum sensum sacrae Scripturae prudenter non consi­ derant, pene omnes sanctos contemnant. Si enim ita est, ut asserunt, ergo quotquot ex Romanis conversi, apud Romanos degunt : quotquot ex Graecis, apud Graecos : quotquot ex Italis, apud Italos : quotquot ex Hiberis, apud Hiberos : quotquot ex Germanicis, • apud Germanicos : quotquot ex Aquitanicis, aptid Aquitanicos : quotquot ex Anglis, apud Anglos reli­ giose vivunt, imperfecti erunt. Ecce Paulus et Anto­ nius ex Thebaeis, apud Thebaeos perfecti sunt. Ecce
Hilarion ex. Palaestinis, apud Palaestinos perfectus est. Ecce Macharius ex Ægyptiis, apud Ægyptios perfectus est. Ecce Oxyrynchus civitas ex propriis civibus tota perfecta est. Ecce, ut ad proximos et vicinos nostros veniamus, Prothasius et Gervasius in propria hac Mediolanensi civitate, propriaque domo manentes, ac per decem annos monachorum vitam exercentes, ita perfecti fuerunt, ut martyres fierent. An fone sola nostra provincia extra hanc re­ gulam erit excepta, ut non de propriis, sed tantum de extremis
[Forte
externis] habeat monachos. Satagendum igitur magis est, ut ubi quis fuerit, juxta regulam perfectorum vivat, et non parentum, non propinquorum, non affinium illecebris a via perfec­ tionis declinet
(Matth. XIX).
Siccerte, juxtaSalvatoris
sententiam, patri, matrique, fratribus, sororibusque, uxoribus, filiis, domibus, agris, et cunctis quae poss!­ det renuntiare valebit. Hoc autem dico non quo se­ cessores qui de regno ad regnum, de publico ad eremum transeunt, summa laude non ducam : sed quoetiam illos qui magis effectibus
[Forte,
affectibus] patriam fugiunt, quam gressibus, felices atque per­ fectos ostendam. Obsecro itaque illos qui hæc apud vos fieri posse denegant, ut vigilanti studio conside­ rent, cur non dixerit Dominus : Nemo propheta per­ fectus est in patria sua, sed : Nemo acceptus est in patria sua
(Luc.
tv). Sed ibi quid aliud intelligendum est, nisi quia non acceptum dixit, nequaquam recep­ tum. Quod de antiquis prophetis et seipso dictum intel­ ligi voluit, qui apud incredulos Judaeos non fuerunt
accepti, sed magis spreti, Stephano ad eos dicente : Quem prophetarum non suni persecuti
(Act.
VII) ?
EPISTOLA ALTERA.
Praedicator omnipotentis Domini Paulus apostolus dicit: Seniorem ne increpaveris
(Tit.
v). Sed haec ejus sententia in ea re servanda est, cum culpa se­ nioris exemplo suo non tradat
[Forte,
trahat] ad in­ teritum corda juniorum. Ubi autem senior juvenibus exemplum ad interitum prabet, ibi districta increpa- tione feriendus est, quia scriptum est : Laqueus ju­ venum omnes vos
(Esaiæ
XLII) : et rursum Pro-
pheta dicit : Et peccator centum annorum mate'ii­ ctus
(Ibid., 65).
Tanta autem nequitiaad aures meas de tua senectute pervenit, ut eam nisi adhuc huma­ nius pensaremus, fixa jam maledictione feriremus. Dictum quippe est, quod dominicorum die prius­ quam Missarum solemnia celebrares, ad exarandam messem Latoris præsentium perrexisti: et postexara­ tionem ejus Missarum solemnia celebrares. Post Mis­ sarum solemnia eliam terminos possessionum illius eradicare minime timuisti. Dubii autem de tanta bae perversitate fueramus, sed filius nosterQuiriacusabbas a nobis requisitus dnm esset Caralis, ita se cogno­ visse perhibuit. Et quia adhuc canis tuis parcimus , hortamur aliquando resipisce, senex, atque tantam lenitatem morum et operum perversitatem com-
pesce : qui quanto morii vicinior efficeris, tanto fieri sollicitior atque timidior debes. Et quidem pœnæ sententia in te fuerat jaculanda; sed quia sim­ plicitatem tuam cum senectute novimus, interim ta­ cemus. Eos vero quorum consiliis hæc egisti, in- duobus mensibus excommunicatos decernimus : ita ut si quid eis infra duorum mensium spatium huma­ nitus evenerit, bencdictione viatici non priventur. Deiuceps autem ab eorum consiliis cautus exsiste, teque sollicitus custodi : ne si cis in malo discipulus fueris, quibus magister in bono esse debuisti, nec simplicitati tuae nec senectuti tuæ ulterius parcamus.
