TAIONIS
CAESARAUGUSTANI EPISCOPI
EPISTOLA AD EUGENIUM TOLETANUM
EPISCOPUM
.
(Apud Flores, Esp. Sag., ex Baluzio tom. IV Miscellaneorum.)
Sanctissimo ac venerabili domino meo Eugenio To- letanae urbis episcopo, Taius ultimus servus servo- rum Dei Caesaraugustanus episcopus.
Congrua satis valdeque necessaria dispositione for floris exquirit solatium qui propriae virtutis caret of- ficio, eoque facilius corporis gressum porrigit quo trahitur dextera potioris, ut saltim desideratum cur- sum valentioris auxilio possit explere, quam segnis in sui itineris medio remanere. Ita ego, mi venerabilis domine, licet invalidus, tuis tamen adjutus orationibus, ardui operis auspicia, quasi cujusdam maximi mon- tis malui adire principia, quod velut magni cujusdam
in sui superficie ostentans paradisi nemorum proce- ritatibus obsita, floribus albescentia, pomis etiam mellificantia, foliis viridantia, liliorum quoque pul- chritudine nitentia, rosarum rubore candentia, vio- larum purpurantium floribus splendentia, coloribus- que croceis pleraque fulgentia, nullo unquam tempo- re marcescentia, sed perpetua sui viriditate vernan- tia, mirifica arte disposita, directisque consistunt li- nearum ordinibus coaptata, tantam subministrantes
a
amantibus gratiam, ut suavitate sui non solum exte- riores corporum sensus, sed interiora cordium arca- na satietate sui perlustrent. Cumque talia intentis obtutibus cernerem, ac plerosque his multimodis
dapibus satiari viderem, inaestimabili accensus desi-
a
Legendum videtur
subministrantia
.
b
Mendum hic irrepsisse quisque animadvertet. Si esi conjecturae locus, mihi ita videtur interpungen- dum legendumque : decerpsi :
Quorsum ista... nisi ut
tam incomparabilis excellentiam viri... quibusdam pa- robolis anteferrem, ejusque magnitudinem sapientiae.. aliquatenus non scientibus, sed nescientibus propa- tarem
?
derio, tanquam unus ex collegio esurientium puero- rum inediae coactus impulsis, ejusdem januam para- disi pedetentim aggressus, et quasi temerarius in- trorsus explorator ingressus, dum per eadem spatia pulcherrima quaeque ac multimoda prospectando ni- mia admiratione suspendor, quaedam ramusculorum floscula more pusillorum infantium ludendo collegi, ac manu avida contrectando decerpsi, cursim ista praecipua quadam curiositate quibusdam comparatio- nibus praemittens verbis simplicibus, quasi oris obs- trusi aditum resero, nisi ut tam incomparabilis ex- cellentia viri, sancti scilicet Papae Gregorii, in ipso
locutionis exordio quibusdam parabolis anteferrem, ejusque magnitudinem sapientiae, quo perspicuo lu- mine sanctam illustravit Ecclesiam, aliquatenus non scientibus, sed nescientibus propalarem
b
. Optave- ram siquidem tuae nunc adesse praesentiae, ut sicut scriptum est :
Interroga patrem tuum, et annuntiabit tibi, majores tuos, et dicent tibi
, ex tui oris pruden- tia formulam sumerem, cum in principio hujus ope- ris velut cujusdam telae verborum texturam praepo- nerem, vel certe ex tui cordis artificiosa manu quasi in cujusdam magni constructione aedificii politos at- que quadratos humeris propriis verborum lapillos deferrem, quoniam frater fratrem adjuvans exaltabi-
tur, sicut civitas munita. Ordo namque rationis ex-
poscit ut subsequentia praecedentibus quodam vin- culo tenacitatis nectantur, quatenus in utrumque rec- titudinem sui prolata aequitas pandat ac ducente tra- mite veritatis ad destinatum finem laetus accedat. Id- circo quod comparationibus paulo ante praetulimus, verbis nunc apertioribus propalemus. De opusculis quippe ejusdem sanctissimi viri sese infert sermo subsequens aliquantula narratione officiosissimus, dignumque fore censui de suis operibus ejus pauca primum retexere. Vidimus, vidimus Gregorium no- strum Romae positum, non visibus corporis, sed ob- tutibus mentis. Vidimus enim, non solum in suis notariis, sed etiam in familiaribus, qui ministerio corporali eidem fidele exhibuerunt famulatus obse- quium, eorumque relatione de virtutibus ejus plura
cognoscens, brevissime pauca retexam. Fuit deni- que gratia Christi omni morum probitate composi- tus, animo vultuque serenus, corde benignus, cons- cientia purus, moribus discretus, virginitate nitens, charitate refertus, pietate praecipuus, patientia insi- gnis, modestia incomparabilis, abstinentia singularis, hospitalitatis sectator, peregrinorum suspector, elee- mosynarum largitor, ecclesiasticarum rerum opti- mus dispensator, amicis devinctus, oppressorum sub- levator, tribulatium consolator, acris ingenii, con- silio providus, sermonibus nitidus, eloquentia facun- dus, prudentia disertus, sapientia praeditus, doctrina multimodus, Scripturarum divinarum multimodus interpretator, abditorum mysteriorum acerrimus in- vestigator, fidei catholicae magnificus defensor, cou-
tra haereticos fortis assertor, superbis auctoritate erectus, atque humilibus prompta devotione subjectus. Quatuor namque virtutibus animi, prudentia scilicet, temperantia, fortitudine atque justitia ita exstitit prae- ornatus, ut non homo, sed angelus inter homines putaretur. Quis namque nostri temporis eloquentia facundus, prudentia praeditus, sapientia profundus, sanctum condignis efferat laudibus Gregorium? Nec ipsi, ut censeo, Graecae Romanaeque facundiae philo- sophorum praecipui, Socrates scilicet, vel Plato, Ci- cero atque Varro, si nostris temporibus adfuissent, condigna verba prompsissent. Sed ne panegyricis uti censear eloquiis, plurima de ejusdem virtutibus au- ditu comperta praetermittens, ad ejus opuscula, quae sunt eloquia pulchritudinis, officia linguae retor-
queam. Igitur cum Romae positus ejusdem, quae in Hispaniis deerant, volumina sedulus vestigator per- quirerem, inventaque propria manu transcriberem, tantaque dulcedo verborum animum meum inaesti- mabili suavitate mulceret, speciale quiddam in ea- dem sine cujuspiam perspexi comparatione potissi- mum. Denique dum historiam beati Job sub triplici indagatione, id est, historica, typica, vel morali, studuit explanatione discutere, atque Ezechielis pro- phetae primam vel ultimam partem non impari expo-
a
Legendum atque interpungendum videtur sic;
dum testimonii uniuscujusque requiritur explanatio, pene totius
, etc.
b
Et hic aliter legendum atque interpungendum puto, nempe :
diversis in locis continebantur, con- scripsi, adjuvante... suis coadunata ordinibus. Studio- sui quisque eum
, etc.
sitione percurrere, tantorumque profundae mysterio- rum repulso ignorantiae nubilo serena patefactione monstrare, pene totius Novi ac Veteris Testamenti patefecit arcana; actumque est, ut hac opportunitate panis ille, qui de coelo descendit, ejusdem fidelis- simi opportuna satis dulcedine satiaret. Sed quoniam in eadem prolixitate voluminum, dum testimonium, uniuscujusque requiritur, explanatio pene totius
a
operis jus erat in ambigno, non minima perscrutatio, atque animi ardentis saepe frigebat intentio, malui semel maximum proferre laborem, quam semper su- spectam tolerare difficultatem. Percurri igitur omnia ejusdem monimenta librorum, et pene totius Scrip- turae sacrae testimonia, quae in ejus opusculis ad pro- bationem vel expositionem cujusque rei adhibita di-
versis in locis continebantur conscripta, adjuvante Christo Jesu, qui ex ore infantium atque lactentium perficit laudem, linguasque mutorum vinculo taci- turnitatis absolvit, suis coadunata ordinibus studio- sus quisque, cum
b
in eisdem voluminibus cujus- libet sacri testimonii explanationem requirit, ne multiplici lectione fatigatus, non cito reperiat quod voluerit, ad ista quae decerpsi recurrens, repente quod desiderabat liberae satisfactionis discretione reperiet. Lectorem quippe hujus operis censeo admonendum, ut vigili intentione praevideat, quoniam pleraque testimoniorum capitula in eisdem voluminibus, ut supra meminimus, diversis in locis sita, ita ut inventa sunt exposita, a me ordinatim collecta fore noscun- tur. Alia igitur, quae jam in superioribus aut inferio-
ribus partibus exposuisse visus est, et iterum atque iterum, quamlibet aliis verbis, eodem tamen sensu, di- versis in locis recapitulata expositione retexuit, prae- cedentibus testimoniis, ut ordo exponendarum rerum poposcit, aliqua inserenda, reliqua vero relinquenda curavi; quatenus ex praecedentibus subsequentia penderent, et subsequentia praecedentibus sese uti- lius coaptarent. Nam si cuncta discreto ordine in hujus operis serie ponerentur, procul dubio magnitudo vo- luminum brevitatis modum excederet, atque sui re- capitulatione lectoris animum offendens, facerent ni- hilominus repetita fastidium. Cujus rei quantitatem in sex Codicibus, quatuor scilicet Veteris Instrumen- ti, duobus etiam Novi Testamenti, suis connexis or- dinibus, praetermissis Scripturis quas eisdem [
Leg
.
idem] virorum sanctissimus ex ordine tractavit, ad- jutus orationibus vestris explere curavi. Praefatiun- culas quoque ejusdem Codicibus consonantes de- cerpsi, quas etiam in capita librorum praeposui, qua- tenus ipse sibi in suis anteponatur eloquiis, qui lar- giente gratia Christi copiosus nobis multiplicibus exstitit officiis. Ipsos etiam Codices laboriosa nimium intentione collectos prudentiae vestrae malui commit- tere contuendos; in quibus si quaedam sagacissima vestigatio vestra repererit inordinate composita, non
tam negligentiae culpam, quam necessitatis [
Forte
, necessitati] ascribat : quia dum vehiculo parvae sca- bulae
a
quasi immensum pelagus solitarius nauta navigaturus aggredior, cum maximis difficultatibus latissimi aequoris hujus spatia transmeavi, tandem- que ad optatam littoris requiem Christo gubernante perveni. En, prudentissime virorum, ut causarum ordines sigillatim perstringerem, modum brevitatis excessi, et, ut ait quidam doctissimus, dum figuli nota currente urceum facere nititur, amphoram finxit
a
Legendum videtur
scaphula
.
manus. Ast ego dum brevem pagellam conscribere malui, libellum manus indocta composuit. Obsecro igitur te, virorum sanctissime, et omnes quibus hujus operis lectio non displicuerit, ut hos libellos velut duo minuta in gazophylacia templi Domini col- locare dignemini, ac pro meis abluendis delictis pervigili intentione ejus misericordiam deprecare non dedignemini, ut aeternis ereptus incendiis, sem- piternis solari merear refrigeriis. Vale, mi venera- bilis, ac sanctissime domine.
