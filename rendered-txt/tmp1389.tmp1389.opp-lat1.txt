MAXIMI CAESARAUGUSTANI EPISCOPI SCRIPTA QUAE EXSTANT OMNIA.
(In Nicolai Antonii Bibliotheca Hispana veteri, unde sumpsimus Maximi scripta, epistola sequens praemissam habent hanc notam :
Hoe duae sequentes epistolae erant post Chronicon in membrana pervetusta litteris Gothicis scriptae
. Editor vero animadvertit in margine :
Excidit harum altera, Argebati forsan ad Maximum
.)
EPISTOLA MAXIMI CAESARAUGUSTANI EPISCOPI AD ARGEBATUM EPISCOPUM PORTUGALENSEM.
PRO SUO CHRONICO
.
Sancto et venerabili fratri episcopo Argebato Ma- ximus.
Cum essemus m uroe regia ad concilium vocati a domino nostro gloriosissimo rege Gundemaro saepe inter nos convenimus, cum et sermo multus esset de historiis regum Gothorum, quas non multo ante in
lucent edideram, efflagitasti a me satis verecunde ut tibi continuarem Chronicon illud quod nomine
Dextri Barchinonensis circumfertur. Et cum tu pro tua in me benevolentia, et mea in te observantia, jubere potuisses, maluit sanctitas tua a me precibus contendere quod quasi pro jure suo bene po- terat jubere vel exigere. Feci quod jussisti, con- nectens seriem temporum more nostro per aeras et annos Christi, praetermisique computandi rationem quam per annos Urbis et Augustorum Dexter se-
quitur. Utinam tam diligenter fec rim imperata tua, beatissime Pater, quam conatus sum facere libenter! Perduxi namque rerum narrationem ab aera 469 (hoc est post annum Christi 431) ubi finem facit Dexter, produxique ad aeram 644, hoc est usque ad mortem regis Gundemari. Tu me, Pater, in oratio- nibus tuis Christo commenda. Vale.
