FLAVII GONDEMARI DECRETUM DE ECCLESIA TOLETANA.
Flavius Gundemarus rex venerabilibus Patribus no-
stris Carthaginensibus sacerdotibus.
Licet regni nostri cura in disponendis atque guber- nandis humani generis(??)rebus promptissima esse vi- deatur, tunc tamen majestas nostra maxime glorio- siori decoratur fama virtutum, cum ea quae ad Di- vinitatis et religionis ordinem pertinent, aequitate rectissimi tramitis disponuntur; scientes ob hoc pie- tatem nostram non solum diuturnum temporalis imperii consequi titulum, sed etiam aeternorum adi- pisci gloriam meritorum. Nonnulli enim in disciplinis ecclesiasticis, contra canonum auctoritatem, per moras praecedentium temporum, licentiam sibi de usurpatione praeteriti principis fecerunt : ita ut qui- dam episcoporum Carthaginensis provinciae non re- vereantur, contra canonicae auctoritatis sententiam,
passim ac libere, contra metropolitanae Ecclesiae po- testatem, per quasdam fratrias, et conspirationes, inexploratae vitae omnes episcopali officio provehi, atque hanc ipsam praefatae Ecclesiae dignitatem im- perii nostri solio sublimatam contemnere; perturban- tes ecclesiastici ordinis veritatem, ejusque sedis auc- toritate, quam prisca canonum declarat sententia, abutentes. Quod nos ultra modo usque in perpe- tuum fleri nequaquam permittimus, sed honorem primatus, juxta antiquam synodalis concilii auctori- tatem, per omnes Carthaginensis provinciae ecclesias Toletanae ecclesiae sedis episcopum habere ostendi- mus : cumque inter suos coepiscopos, tam honoris praecellere dignitate quam nominis; juxta quod de metropolitanis per singulas provincias antiqua cano- num traditio sanxit, et auctoritas vetus permisit. Neque eamdem Carthaginensem provinciam in an-
cipiti duorum metropolitanorum regimine contra Patrum decreta permittimus dividendam, per quod oriatur varietas schismatum, quibus subvertatur fi- des, et unitas scindatur; sed haec ipsa sedes, sicut praedictum est, antiqua nominis sui, ac nostri cultu imperii, ita et totius provinciae polleat ecclesiae di- gnitate, et praecelleat potestate.
Illud autem quod jam pridem in generali synodo concilii Toletani a venerabili Euphemio episcopo manus subscriptione notatum est, Carpetaniae pro- vinciae Toletanam esse sedem metropolim, nos ejus- dem ignorantiae sententiam corrigimus : scientes procul dubio Carpetaniae regionem non esse provin- ciam, sed partem Carthaginensis provinciae, juxta quod et antiqua rerum gestarum monumenta decla-
rant. Ob hoc, quia una eademque provincia est, decernimus ut, sicut Baetica, Lusitania, vel Tarraco- nensis provincia, vel reliquae ad regni nostri regimi- na pertinentes, secundum antiqua Patrum decreta, singulos noscuntur habere metropolitanos, ita et Carthaginensis provincia unum eumdemque, quem prisca synodalis declarat auctoritas, et veneretur primatem, et inter omnes comprovinciales summum honoret antistitem; neque quidquam contempto eodem ultra fiat, qualia hactenus arrogantium sa- cerdotum superba tentavit praesumptio. Sane per hoc auctoritatis nostrae edictum, amodo et vivendi damus tenorem, et religionis, vel innocentiae legem; nec ultra postmodum inordinata licentia ah episcopia similia fieri patimur, sed per nostram clementiam praeteritae negligentiae, pietatis intuitu, et veniam
damus, et indulgentiae opem concedimus : et dum sit magna culpa hactenus deliquisse, majoris tamen ac inexpiabilis censura tenebit obnoxios, qui hoc no- strum decretum, ex auctoritate priscorum Patrum ve- niens, temerario ausu violare tentaverint : nec ultra veniam delicti faciemus admissi, adempti, si dehinc honorem ejusdem Ecclesiae quilibet Carthaginien- sium sacerdotum contempserit; subiturus procul du-
bio inobediens tam degradationis, vel excommuni- cationis ecclesiasticae sententiam, quam etiam nos- trae severitatis censuram. Nos enim talia in divin(??) Ecclesiis disponentes credimus fideliter regnum im- perii nostri ita divino gubernaculo regi, sicut et nos cultum ordinis, zelo justitiae accensi, et corri- gere studemus, et in perpetuum perseverare dispo- nimus
