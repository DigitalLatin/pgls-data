SANCTI GREGORII EPISCOPI AD FRATRUM SUUM PETRUM PRESBYTERUM, DE IMAGINE, ID EST DE HOMINIS CONDITIONE, QUÆ A FRATRE EORUM SANCTO BASILIO EPISCOPO IN HEXAEMEBON SUNT OMISSA.
Si pecuniarum pretiis eos oporteret honorare qui virtutibus eminent, parvus utique, sicut Salomon ait (Prov. post. v. 40 apud LXX), totus mundus divitia­ rum videretur, qui tuis possit adæquari virtutibus. Sed quia multo gratia melior quam divitiarum opu­ lentia quae tuae venerationi debetur, existit, exigit autem et sanctum Pascba charitatis munificentiam consuetam; offerimus excellenti prudentiæ tuæ mu­ nus,o homo Dei, parvum quidem, quanquam dignum videatur tibi deferri, sed nostris impar viribus non habetur. Hoc autem munus sermo est, veluti vesti­ mentum pauperrimum, ex inopi nostra intelligentia non sine labore contextum : sermonis vero materia forsitan audacior plurimis esse videbitur, verumta­ men haud absurda vel indecens aestimatur. Solus
quidem digne creaturam Dei consideravit, qui secun­ dum Deum creatus est. Et vere ad imaginem Dei con­ ditus formatusque Basilius, communis pater noster atque præceptor, qui sublimissimum creaturæ totius ornatum multis intelligibilem sua contemplatione perfecit, et in vera Dei sapientia formatum mundum his qui per ejus prudentiam huic aptantur inspe­ ctioni, notissimum esse constituit. Nos autem quam­ vis admirari de eo, ut dignum est, minime valeamus; tamen ea quae desunt his quae ab hoc magistro per­ specta sunt, adjicienda credidimus, nullatenus occa­ sione praesenti laboris ejus attenuantes industriam (ncc enim fas sublime ejus eloquium nostris obum­ brari sermonibus) ; sed ne ea quæ videtur magis:ro deesse gloria, discipulis imputetur. Nam cum Hexae-
Inero ejus de conditione hominis expositio desit, si nullus auditorum illius aliquod afferret studium, quo minus id quod desiderabatur impleret, adversus magnam gloriam ejus vituperationi forsitan præsta- retur occasio, veluti qui neglexerit ad habitum quem­ dam perspicacis intelligentiae suorum discipulorum mentes imbuere. Nunc ergo juxta vires nostras id, quod minus deest, exponere aggressi, si quid tale reperitur in nostris quod ejus doctrinæ non sit indi-
gnum, id ad magistrum jure referatur; si vero magni­ ficentiam contemplationis ejus nostra non assequatur oratio ; ille quidem præter accusationem manebit, qua putatur effectum dexterioris eventus noluisse suis insinuare discipulis, notam causationis effugiens. Nos autem apud eos qui vituperationibus student, consequenter erimus obnoxii, veluti qui parvitate cordis nostri tanti magistri sapientiam capere ue­ queamus. Est autem non parva ad contemplationem proposita nobis intentio, nec alicui eorum miraculo­ rum, quæ in mundo sunt, postponenda; fortassis au­ tem et præferenda est omnibus, quæ notitiae nostrae subjecta sunt. Nihil enim eorum quæ videntur, si­ mile est Deo, sicut est humana conditio : ita ut a benignis auditoribus de his quae dicturi sumus vc-
nia nobis in praesenti petenda sit, si sermo noster inferior quam rei dignitas exsposcit appareat. Opor­ tere autem existimo nihil eorum quæ circa homi­ nem prius effecta creduntur, et quae complenda spe­ rantur in posterum, quaeque nunc in praesenti cer­ nuntur, indiscussum prorsus omittere, ne minor pro­ missione nostra hæc expositio forsitan arguatur, si homine in contemplatione proposito praetermittatur aliquid eorum quæ ad causam pertinere monstran­ tur. Sed et quae videntur erga eum accidisse contra­ ria, et cur non illa quae ab initio facta sunt, in eju3 natura reperiantur, per quamdam consecutionem necessariam, quæ tam Scripturarum auctoritate quam rationis excogitatione collecta est, decentius expli­ cantur : ita ut sibi consonet universa materia, cum
ordo ac series quæputatur adversa, ad unum termi­ num eumdemque conveniat, sic divina ope atque vir­ tute spem contra spem et facultatem nobis ex diffi­ cultate præstante. Manifestationis autem gratia opti­ mum fore credidi praesentem sermionem tibi capi­ tulis explicare, quo possis in brevi totius operis ef­ fectum per singula coeptorum nostrorum argumenta cognoscere.
